

# 占察善惡業報經論

#### 默如論師 著

> ## 甲⼀、通論

今將闡述本經，且先通論經意。分三：一、教興因緣，二、教應時機，三、教貫權實。

> ### 乙⼀、教興因緣

⼤聖釋尊，初成正覺，以⾄雙林示寂，於中說法垂五⼗年。舉凡⼩、⼤、空、有、性、相、頓、漸，莫不淵源於當時佛陀⾦⼝之所宣說。然⽽，每⼀教興，固皆有其主旨，並有其因緣；儒家因材⽽施教，釋尊化世悲智雙運，識時知世觀機逗教，此其所以功不唐捐也。如楞嚴之興起，由於阿難將⼊婬舍⽽毀戒體，釋尊宣說佛頂神咒⽽拯救之，從⽽興起楞嚴三昧⼤定之法門，以爲後世學⼤乘者之規範。彌陀誘⼈以安養，⾦剛誨之以空寂，法華會權歸實，涅槃顯示佛性，此皆釋尊興教因緣也。

夫此地藏法門，其興教因緣爲如何歟？蓋地藏⼤⼠，於諸⼤菩薩中，願⼒極爲弘深，誓度衆⽣盡，尤以最苦之地獄衆⽣爲所度，地獄空⽽後⽅成佛。此種堅毅無畏精神，於末世衆⽣，實不啻施予⾄⾼無上之安慰，此所以釋尊屢贊地藏威德，⽽有地藏三經⾏世也。三經者何？即地藏本願經，地藏⼗輪經，及此占察善惡業報經是。

此經之興教因緣⼜如何歟？因緣者，各種條件也。凡⼀⼤教興起，必有其能說之⼈、所對之機，亦有說法動機，與夫適應之時世；集合如此多種相當條件，始可與⾔教興之因緣。故佛陀說法，豈可作等閒觀，⽽⽬爲尋常事哉！

茲申論之：

考本經興起，約分爲遠近二種因緣。若堅淨信菩薩以憐愍末世衆⽣⽽啓請，釋尊令其轉請地藏以示法要，此可作本經興起之近因觀。以其法益，唯利及於當時之會衆也。然堅淨信菩薩，其啓請法要之⽬的，則專爲末世衆⽣，旨在令其袪除疑慮，增⻓淨信，⽽獲果證，此爲本經興起之遠因也。

於此二因緣，尤以遠因爲本經興起之主要因緣。

披閱本經⾸頁堅淨信之請詞可知，彼於末世災難實情、衆⽣⼼理污濁⽽陳無餘，請求世尊⽅便曉喻，得以渡出迷津。可⻅堅淨信菩薩⼼⽬中，則在拯濟末世衆⽣。

然則釋尊爲何令其轉請地藏以示法要耶？諸菩薩中，地藏悲願，餘皆不能⽐並；於五濁世，化業偏厚。因⽽佛在本願經中，對地藏菩薩云：吾在忉利天宮，殷勤付囑於汝，令娑婆世界，⾄彌勒出世以來衆⽣，悉使解脫，永離諸苦，遇佛授記。地藏菩薩答⽈：我所分身遍滿百千萬億恆河沙世界，每一世界化百千萬億身，每⼀身度百千萬億⼈，令歸敬三寶，永離⽣死，⾄涅槃樂。乃至如是三⽩佛⾔：唯願世尊，不以後世惡業衆⽣爲慮。地藏菩薩，以如此沉痛（疑誤）精神，接受釋尊付囑，擔荷世尊滅後、⾄彌勒出世以來，娑婆世界衆⽣教化之責任，釋尊深知地藏悲願宏偉，⽽於此界末世衆⽣緣熟，故令地藏菩薩爲本經之說法主也。

茲復就本經興起因緣之觀念，⽽盱衡今⽇弘揚本經爲當否之⼀問題。

今⽇何時，豈⾮本經中所說之末法時代歟？以佛滅紀年算，確屬末法時代；以⼈⽣道德之淪溺、⼼理之混濁，亦末法時代之象徵。經既明⾔針對末法時代⽽興此經之教，則今⽇當弘揚之也無可否認。

今居何世，豈⾮本經中宣示之五濁惡世歟？以佛經論記，娑婆堪忍，確屬濁惡世界；以穢⼟砂磧崎嶇之險惡，叢林荊棘之刺裂，⼑槍炮彈之轟擊，⽣命相爭之殘殺，亦爲濁惡世界之象徵。

經既明⾔地藏對於惡世衆⽣之化業偏厚，則今世當弘揚地藏法門尊經也，確有所據。且末法之成功、濁⼟之造就，由於貪慾盛⽽障蔽佛法之信奉，故需以堅淨信菩薩爲所學、堅定信念⽽斷疑網；尤需恆念地藏菩薩願海深⼴、⼤興占察教典、以作⼤乘依怙之恩賜；故今⽇理宜體念堅淨信、地藏王二菩薩之衷心，依其興起地藏法門⼤教⽽宏揚之，可也。

> ### 乙二、教應時機

諸佛說法，均有常軌。孟⼦⽈：“先聖後聖，其揆⼀也”，義與此通。佛將欲說⼤法，概必審乎時宜，觀乎機性，庶其函蓋相合。因此，同⼀教法，⽽有乳與酥酪醍醐之異味；味雖稍異，畢竟由於⽜乳變化⽽形成者是。

地藏菩薩，興此占察教門，概必本乎適應時機之精神也。且先明其菩薩所說之教爲何、所對之機爲何，然後再論其機教之是否相應。

本經菩提燈法師之譯本，計分上下二卷。上卷主旨，明占輪驗相法；下卷主旨，明修⼤乘者進趣之⽅便法。因此，上卷可判爲對鈍根或三乘⼈說法，下卷可判爲對利根或⼤乘⼈說法。

且就上卷所明之機教，作⼀檢討。如地藏告堅淨信⽈，“若佛滅後，惡世之中，諸有⽐丘、⽐丘尼、優婆塞、優婆夷，於世間出世間因果法中，未得決定信（⼈天乘）；不能修學無常想、苦想、無我想、不淨想成就現前（⼩乘⽅便位）；不能勤觀四聖諦法，及⼗二因緣法（聲聞緣覺乘）；亦不勤觀真如實際、無⽣無滅等法（⼤乘）；以不勤觀如是法故”乃至“⼼不明瞭，多求多惱，衆事牽纏，所作不定，思想擾亂，廢修道業。有如是等障難事者，當⽤⽊輪相法。”在此上卷⽂中，便知其所應之機，爲五乘⼈，於中以三乘爲主要者；所說之法，爲信因果、修四想、觀四諦等之三乘教。⽽此三乘教法，爲諸經之通論；此經另示以占輪相法，教令供養三寶、發⼤願、修供養、⾏六度、悟無⽣、持聖號、勤修懺悔、⾃誓受戒等，爲針對末世衆⽣疑信不決者，⽽施以適應之特種教法也。

再就下卷經⽂所明之機教，作⼀探索。如堅淨信問地藏菩薩⾔：“云何開示求向⼤乘者進趣⽅便？”地藏菩薩⾔：“依⽌⼀實境界、以修信解，因修信解、⼒增⻓故，速疾得⼊菩薩種性。”在此下卷經⽂中，便知所應之機，爲⼤乘⼈；所說之法，點明修⼤乘者進趣⽅便，應依⼀實境界之⼴⼤境，⽽修唯識與實相之⼴⼤⾏，由修此種觀⾏之信解⼒增⻓故，奠定⼤乘菩薩種性，⽽證⼴⼤果。經意頗類起信論⼀⼼二門三⼤等說，並同以如來藏爲⽣死、涅槃之總依。蓋修⾏⼤乘者，即在轉如來藏之⽣死依⽽爲涅槃依。即與⼀般⼤乘經論中所明之⼤乘教亦相饅（？）合。諸經多以⼤乘境⾏果，建⽴⼤乘教，本經亦復如是。

本經教法，統備五乘，不啻全部佛學之綱宗。於此劫⽕熾盛之末法時代，⼈⼼惡濁之末世根機，能否適應⽽相契耶？

在佛法之傳說，正法時代證果者多，像法時代解悟者多，末法時代悟證者少、信解者亦不多，似於五乘諸法、尤其⼤乘殊勝法，未必能契合也；然，需知劫⽕所以焚燒⽽猖獗、⼼念所以污穢⽽擾亂，莫不由於內⼼思潮衝動以演成、衆多業⼒集合以助⻓，但若⼈⼼、念慮寧靜⽽安和、惡業平定⽽停⽌，則劫⽕不難摧毀、⼼念⾃可轉善矣；據此⽽論，雖有正法像法末法之殊，然皆依於⼈⼼之轉移⽽定其區分，原無固定性之嚴格界限者。

地藏⼤⼠，洞明萬法不出⼼之⼀念，雖對於末法時代不堪誨誘之衆⽣，依然⼴興五乘佛法，並極暢演⼤乘殊勝法，從⼈⼼坎下、清除其毒素之污染，俾就⼤地衆⽣各隨其機性之所宜，或學⼈天教、或學三乘共教、或學⼤乘不共教；末世衆⽣，果能依其所教，由信⽽解、由解⽽⾏⽽證，則可轉末法⽽爲像法、轉像法⽽爲正法。由於萬法唯⼼、隨緣⽽成，則本經興起之五乘教法，於末法時代衆⽣機性之感化也，極爲適應；⽽地藏菩薩以此教法、殷勤開示末世衆⽣者，亦極明智之舉。

尤有進者，華嚴經普賢願海之結⽂中，因顯普賢之願深無盡，⽽與空界、衆⽣界、業、煩惱之四法相較，以此四法本無有盡；設此四法有盡，⽽普賢之願海，依然無盡。根據此理⽽引申之，虛空⼴博無相故無量，芸芸衆⽣⽽⾮數計故無盡，業與煩惱假使有體相者、盡虛空界不能容受，亦復無盡。空與衆⽣，⾃然無盡；若業煩惱二俱銷亡，衆⽣相盡；衆⽣相盡，空亦不⽴。然⽽，今⽇降⾄末法時代，虛空衆⽣俱無盡，業與煩惱亦復無盡。以末法衆⽣無盡、業無盡、煩惱無盡，則應⽤無盡佛法，度盡無盡衆⽣、斷盡無盡業與煩惱。地藏⼤⼠在占察會上⼴演五乘佛法，即無盡佛法。無盡佛法，五乘攝盡。演此五乘無盡佛法，爲度五乘根性，爲斷五乘惑業。以五乘根性攝無盡衆⽣，五乘惑業攝無盡業與煩惱，則地藏開示五乘無盡佛法，不啻爲度無盡衆⽣，爲斷無盡業與煩惱。⾃然界中，衆⽣無盡也，地藏菩薩開示教法，亦無盡也；以無盡法應無盡機，於此益⻅本經之教應時機。

末世衆⽣根器淺薄，⼼多散亂⽽浮躁，於無相禪、⼀⾏三昧、真如觀等，每多不能⼊門，於著⼿處，尚且不易覓得。故鈍根者，宜從事相上修⾏佛法，由事相上佛法，徐⽽引進⼊於理性上佛法之悟證，較爲妥善。如本經中，地藏菩薩開示之禮三寶、修供養、⾏懺悔、讀誦⼤乘、占輪驗相、⾃誓受戒等，咸爲事相佛法之提倡。末世衆⽣多⾃驕⽽少虔敬，則宜禮敬三寶⽽種福⽥；⼜多慳貪不肯布施，則應修供養；有罪藏覆⽽不速改，則宜懺悔；他如讀誦⼤乘⽽修佛法，占輪驗相⽽決疑起信，⾃誓受戒⽽得清淨戒體，尤爲末世衆⽣從善去惡之基本事業。地藏菩薩，爲適應末世衆⽣之機宜，特於事相佛法、倍加宏宣，於此亦⻅本經之教應時機。

> ### 乙三、教貫權實

佛陀畢⽣說法，橫說、豎說、塵說、剎說，說⼤、說⼩、說頓、說漸，要皆不外權實二門。

云何謂權？云何謂實？權者，⽅便善巧之謂也；實者，真實無妄之謂也。

然則佛陀教法無量，誰權誰實？

今以賢⾸家教判⽽⾔，彼分如來⼀代時教，爲⼩、始、終、頓、圓之五教。⼩教爲詮說聲聞四諦之四阿含，始教爲初⼊⼤乘之性相經論，終教爲顯緣⽣即空之般若或如來藏爲依之起信論，頓教乃說百⼋句之楞伽等，圓教爲顯重重無盡之華嚴及會權歸實之法華經論。

若依現代佛學家之分判，約可分爲五戒⼗善之五乘共法，四諦⼗二因緣之三乘共法，中道實相之⼤乘不共法；於⼤乘法中，⼜可分爲三系，⼀性空系，二唯識系，三真常系。如此分判，與賢⾸判釋，⼤體相近。賢⾸判般若爲終教，⽽近代學者則攝般若於性空系；⽽賢⾸始教中之⼀分空教，近⼈亦攝⼊於性空系；他如賢⾸⼀分始教中之唯識教，近⼈當攝之於唯識系；餘如賢⾸之終頓圓，除終教般若，近⼈統攝於真常系。殆今古之觀點不同，判釋微有異⽿。

在古⼈⼼⽬中，每多以權乘權教爲⽅便權宜之乘教，⽽以實乘實教爲究竟真實之乘教，故權教卑下⽽實教尊⾼。如以賢宗⽴場論，⼩教爲權，始終頓圓爲實；但始終頓圓雖同爲⼤乘，⽽其所斷所證之淺深⾼低，顯然有別，乃後後勝於前前，故始終頓圓之權實分別，乃⽐較上⽽⽴論者，則始爲權，終爲實；如其終與頓相⽐，終爲權，則頓爲實；⽽圓頓相較，則頓不及圓⽽爲權，圓則殊勝⽽爲實也。

若以近⼈於佛學之觀念⾔之，佛法全爲釋尊平等智海所流出，如析⾦之爲屑，塵點皆⾦。佛之⾔教，無不巧善純淨，統擴⼩⼤性相，皆究竟、皆圓滿。以其所說，在乎契理契機。⼀切佛法，無不秉此原則。以秉此原則，則如醫者之善爲施藥。藥本無貴賤，若其所⽤之藥雖名貴⽽不適於其病症，則⼜何貴之有？但若賤藥⽽能治病，則⼜何嘗不可貴？佛之法藥亦如是，無從辨乎貴與賤，同⼀法海平等性，但其凡所施⽤，咸應能治其⼼病，置於安隱舒適處，無⼀毫之法藥⽽不可稱爲極名貴之最上品也。千年來之⼩⼤互謗、權實反詆，實徒⾜興教海之紛擾，並無實利。故近代學者⼀反往古之常說，打破宗派門戶尊⾃卑他之觀念，恢復佛陀原來置教於平等之⽴場。故判中國⼤乘⼋宗爲平等、或印度⼤乘三係爲並⽴，其間並無軒輊⾼下之分，僅不過說法之有隱顯，或就某⼀殊勝點特爲強調⽽發揮之，此其所以⽽有⼤⼩區別、或⼤乘三系之分判也。

在近⼈⼼⽬中，所謂權實者，不應⽴於整個佛法教理之觀點上，⽽採⽤其衡量或估計之態度，謂某宗勝某宗劣，或計劣爲權計勝爲實。以佛法之權實問題，本不關乎教理之淺深，或宗派之⾼低也。

夫權實者，愚以二義明之：

⼀、從佛說教之態度⽽分權實。佛說法，⾸在對機⽽說，某種機性宜說某法，則說某法。故佛因某種機性⽽可稱其本性⽽說、即說佛之⾃心中究竟實相語，如某種機性不合佛⾃⼼中平等流出之⾼尚殊勝語，則佛乃隨順⼈情⽽示以⽅便權宜之開導。⾦剛經云，說法者，無法可說。⼜云，如來無有定法可說，是名阿耨多羅三藐三菩提。此明佛法循循善誘於衆⽣也。若佛之稱性說之⾃⼼語可謂之實教，若佛之⽅便說之順他語則謂之權教，⽽此權實，並不應判爲⾼下、僅佛說法之態度不同⽿。

二、從佛智⼒之運⽤⽽分權實。佛說法，是從智慧平等流出，亦需運⽤智⼒⽽得說法。佛之智⼒，約分二種。⼀根本智，親證實相平等真理；二後得智，普觀事物差別現象。根本智可名實智，後得智則名權智。若佛本根本智⽴場，⽽說實相根本⼤教，名之爲實；若佛從後得智觀點，⽽說⽅便善巧差別諸法，則名爲權。⽽此權實二教並無⾼下，亦僅智⼒運⽤之不同⽿。佛所說之五乘教法，或⼤乘三系之教法，無⾮由於權實智之運⽤，等流⽽出，似不應於其中劃分階等也。

於此可⻅，對於佛之⾔教統貫權實之⼀詞，古今學者同聲相應⽽嘉許，唯於教貫權實之觀點與涵義，則今人、古⼈所⻅，未⻅其趣勢之⼀致也。

關於佛陀⼀⽣所說之教法，其權實之區分與解說，約如以上今人古⼈所⻅不同之二說，然則本經亦爲教貫權實者乎？

佛法⼤藏，僅中國所流傳者達萬卷，說教有多⽅便，總擴之爲三乘或五乘，再束之若三乘五乘咸可歸攝於權實二門，則權實二門統收全部佛法盡矣。以僅萬餘⾔之本經卷帙，似不易含攝無邊⼤乘法義；然若仔細尋討之，雖極⽂字簡短篇幅有限之占察聖典名⽈爲經，⼤同楞嚴深密具有論議性相之契經，其體裁頗近於論，尤於起信論教理相當。起信論，對於整個佛學理論，由淺⾄深、從⼩⾄⼤，組成⼀完整之體系，中國賢宗即依其⼼識漸次開展之程序、⽽判爲⼩始終頓圓之五教，此益證明其義蘊收羅之豐富。本經在明求向⼤乘者進趣⽅便之⽂，全同起信。由此⾜徵本經之教貫權實。

所謂本經之教貫權實，其義究爲云何？此可以二義說明之。同⼀貫字，⽽有二種性質不同。本經統具此二性質。故教貫權實⼀詞，可分爲二釋也。

⼀、本經俱備五乘教義，如前⽂教應時機中所引之本經⽂詳明。略謂本經中教義，乃普爲發趣⼀切乘者。教令⼈天乘者，修（五）戒、（十）善、（布）施等法；教令（聲聞、辟支佛、菩薩）三乘者，分別修（四）諦、（十二因）緣、（六）度等法；教令⼤乘者，直觀真如實相等法。⽽此五乘佛法，在古⼈則以教理深淺比較⽽判爲權實，今⼈則從佛之說法態度與夫智⼒運⽤上⽽分權實；然皆判此五乘殆以權實二教攝盡則⼀。本經教旨，統貫以上⼀般諸乘經中之權實教理，⽽⼜特示本經中三乘應修之法，如占輪、懺悔、供養、持名、⾃誓受戒等，此可證知本經之教貫權實也。

二、本經之教貫權實，不僅如上⽂所說，本經俱備五乘之權實教理⽽已。蓋上⽂之貫義，乃俱備義或貫穿義，謂其五乘權實教理，爲此占察⼀經所俱備或貫穿，如⼀線之貫穿許多花蕊然。今則進⽽⾔之，貫者，貫攝義；不僅於⼀線上、貫穿許多花朵或花蕊，即於⼀花蕊上、⼜能融貫許多花蕊；推⽽⼴之，⼀線上貫穿之⼀⼀花蕊，咸能融攝此⼀線上其他之⼀⼀花蕊，此則頗似華嚴經之重重無盡、⼀攝⼀切也。以本經俱備之五乘權實教理，凡⼀⼀乘教法莫不賅攝其他⼀⼀乘教法。此理從何⽽得⻅之？若阿含等⼩乘經其義偏顯聲聞乘法，般若則顯空義，深密多談唯識法相，涅槃闡發佛性真常，華嚴則示法界緣起，圓覺暢演⼤覺妙⼼，維摩各陳不二法門，楞伽詳示百⼋句，彌陀示信願⾏持名往⽣，法華示本跡二門會權歸實，然多就其本經旨趣特別強調⽽闡明之，獨本經多⽅闡述，統貫五乘教理，斯爲⼀⼤特⾊。

本經既具五乘教法，若仔細分析其義趣，⾄少可得如下之三種⽅式：

⼀、平⾏之⽅式。謂本經所俱備⼈天聲聞緣覺菩薩佛果之五乘法，乃平⾏⽽俱備者，即五乘法，莫不兼具⽽已。若以⽐喻⾔之，五乘⽐如五圓環，本經則如⼀鐵鍊，於⼀鐵鍊上貫穿五圓環。平⾏式之貫穿，約如下圖：（缺圖）

二、連環之⽅式。謂本經不僅俱備五乘權實教理，徒供⼈之部分採擇施⾏，⽽此五乘教理實爲⼀連環式之意味，如五圓環之先後相互鉤連義。謂由⼈天乘接連⽽修聲聞乘、緣覺乘、菩薩乘、佛乘，⽽經意亦隱具此義，顯示五乘具備鉤鎖連環性。其圖式約如下：（缺圖）

三、融貫之⽅式。此融貫⽅式，可由二道形成。⼀謂由⼈天⽽三乘、最後統歸於佛乘，即攝諸乘⽽歸於⼀佛乘，故最後只顯⼀佛乘。如下圖（缺圖）二於五乘中隨修任何⼀乘教法莫不兼修其他諸乘教法，故隨⼀乘中皆得融貫其他諸乘權實教義。此亦如圓環許多，⽽可融合於⼀處。其圖如上。

在此三種⽅式中，第⼀⽅式，即前⽂所說之貫穿義，若第二第三⽅式，則屬此處所明之貫攝義。由此貫穿貫攝二義，益顯本經之教貫權實、統備五乘，其占佛學上之地位與價值之崇⾼，可以思過半矣。

關於教貫權實之旨，在中國台賢二宗，亦曾多所發明。如法華之會權歸實，權實統⼀本跡不二，乃⾄舉⼿低頭皆成佛道，資⽣事業無⾮法事，衆⽣介爾之⼼即具三千性相，與諸佛寂滅法性平等平等，此即權實之融貫也。⼜如賢宗之法界緣起，以⼗⽞門顯示其義，隨拈⼀法、無不融攝貫穿其他⼀切法；即以修⾏⽽⾔，初⼼成佛二不別，因賅果海、果徹因緣，若以因位爲權、果位爲實，則爲權實之融貫也。不過，台賢二家，雖皆祖述教貫權實之⼤旨，但皆偏於本宗⽽⾔。如天台之唯許法華⽽有會權歸實義、允應判爲純圓獨妙，⼜如賢宗亦唯以華嚴境界⽅爲塵剎互融身⼟相攝、允應判爲圓頓⼤教，⽽皆對於台賢⾃家所尊之經論⽽外其他典籍，⽬爲權乘或權教，則不若其⾃所尊經之教貫權實。在過去時代，限於⼀宗派之崇奉，尚無妨於此種態度；今後，世界佛教爲⼀家，其將改弦⽽更張矣，理所應然。

通論本經，其教之興也必有因緣，故論其**教興因緣**；其因緣中，要以適合時世、應乎機性爲主要，故次論其**教應時機**；本經之所以教應時機者，在乎不偏、統貫融攝諸乘教法，故最後復明其**教貫權實**也。

> ## 甲二、本論

前已通論本經綱要，今於本經⽂旨略爲科釋，分其章節，點示⼤意，姑名之⽈本論。

⾃古判經，概爲三分，⽈序、正、流通。今遵古訓，判本經爲三分：⽈起教敘說分，正陳宗趣分，受益流通分。今初，起教敘說分：

> ### 乙⼀、起教敘說分

**如是我聞，⼀時婆伽婆⼀切智⼈，在王舍城耆闍崛⼭中，以神通⼒，示⼴博嚴淨無礙道場，與無量無邊諸⼤衆俱，演說甚深根聚法門。爾時會中有菩薩名堅淨信，從座⽽起，整⾐服，偏袒右肩，合掌⽩佛⾔：我今於此衆中，欲有所問，諮請世尊，願垂聽許。佛⾔：善男⼦！隨汝所問，便可說之。堅淨信菩薩⾔：如佛先說，若我去世，正法滅後，像法向盡，及⼊末世，如是之時，衆⽣福薄，多諸衰惱，國⼟數亂，災害頻起，種種厄難，怖懼逼擾。我諸弟⼦，失其善念，唯⻓貪瞋嫉妒我慢，設有像似⾏善法者，但求世間利養名稱，以之爲主，不能專⼼修出要法。爾時衆⽣，睹世災亂，⼼常怯弱，憂畏⼰身及諸親屬，不得⾐⻝，充養軀命，以如此等衆多障礙因緣故，於佛法中鈍根少信，得道者極少。乃⾄漸漸於三乘中，信⼼成就者亦復甚尠；所有修學世間禪定，發諸通業，⾃知宿命者，次轉無有；如是於後⼊末法中經久得道獲信禪定通業等⼀切全無。我今爲此未來惡世像法向盡及末法中，有微少善根者，請問如來，設何⽅便，開示化導，令⽣信⼼，得除衰惱。以彼衆⽣，遭值惡時，多障礙故，退其善⼼，於世間出世間因果法中，數起疑惑，不能堅⼼專求善法。如是衆⽣，可愍可救。世尊⼤慈，⼀切種智，願興⽅便，⽽曉喻之，令離疑網，除諸障礙，信得增⻓，隨於何乘，速獲不退。佛告堅淨信⾔：善哉善哉！快問斯事，深適我意。今此衆中，有菩薩摩訶薩，名⽈地藏。汝應以此事⽽請問之，彼當爲汝建⽴⽅便，開示演說，成汝所願。時堅淨信菩薩復⽩佛⾔：如來世尊，無上⼤智，何意不說，乃欲令彼地藏菩薩⽽演說之。佛告堅淨信：汝莫⽣⾼下想。此善男⼦發⼼已來，過無量無邊不可思議阿僧祇劫，久已能度薩婆若海，功德滿⾜。但依本願⾃在⼒故，權巧現化，影應⼗⽅。雖復普遊⼀切剎⼟，常起功業，⽽於五濁惡世，化益偏厚，亦依本願⼒所熏習故，及因衆⽣應受化業故也。彼從⼗⼀劫來，莊嚴此世界，成熟衆⽣。是故在斯會中，身相端嚴，威德殊勝，唯除如來，無能過者。⼜於此世界所有化業，唯除遍吉觀世⾳等，諸⼤菩薩皆不能及。以是菩薩本誓願⼒，速滿衆⽣⼀切所求，能滅衆⽣⼀切重罪，除諸障礙，現得安隱。⼜是菩薩，名爲善安慰說者，所謂巧說深法，能善開導初學發意求⼤乘者，令不怯弱。以如是等因緣，於此世界，衆⽣渴仰，受化得度，是故我今令彼說之。爾時，堅淨信菩薩既解佛意已，尋即勸請地藏菩薩摩訶薩⾔：善哉救世真⼠，善哉⼤智開⼠，如我所問，惡世衆⽣，以何⽅便，⽽化導之，使離諸障，得堅固信。如來今者，爲欲令汝，說是⽅便，宜當知時，哀愍爲說。**

在占察善惡業報經初分⽂中，仿古例判爲通別二序。

> #### 丙一、通序

通序中六種成就：如是，信成就；我聞，聞成就；一時，時成就；婆伽婆，主成就；王舍城⼭中示道場，處成就；與⼤衆俱說法門，衆成就。

> #### 丙二、別序

別序中爲堅淨信菩薩請求如來開示，佛乃囑其轉請地藏菩薩說法之⽂。

於中分二：⼀、菩薩請問；二、如來授意。

> ##### 丁一、菩薩請問

在菩薩問中三：

> ###### 戊⼀、末世災況弟⼦荒廢道業。

世亂由⼈⼼造成，亂世災象疊起，⼈⼼貪瞋慢盛，⾃當競求名利⽽不事出世要道，無怪奔營⾐⻝，唯以軀命保養爲⾸要。

> ###### 戊二、由此因緣不能起信證果。

由於⼈⼼動盪⽽與災亂時世互相交織，佛弟⼦中鈍根者多，得道者少，信仰三乘者少，修禪通獲宿命者無，進⼊末世，信禪通業者全無。

> ###### 戊三、請佛開示令其除疑⽣信。

亂世中講⼼要者不多，然亦有善根之微少者，請求如來堅定其意志，於三乘教速獲不退。

> ##### 丁二、如來授意

別序中第二科如來授意中：

> ###### 戊⼀、囑其請問地藏。

因地藏能滿堅淨信之⼤願，善能開示說法。

> ###### 戊二、祛其轉請狐疑。

在堅淨信意，如來善說，爲何需問地藏？佛因釋其疑竇，多⽅解說。初則誡其⾼下想念，地藏久越薩婆若海，依願權應⼗⽅、偏化濁世，依本願⼒、亦因衆⽣應受化故；次則顯彼德相殊勝，地藏於此世界多劫莊嚴，唯除如來，概不越彼身相威德；再次贊仰地藏化業，地藏願⼒，滿所求、滅諸罪，同遍吉、等觀⾳，餘⼤菩薩皆不能及；再次顯示地藏善說，初學意志不堅定者，地藏令不怯弱。此界衆⽣，因其具⾜如上功德，多⽣渴仰，故我囑請地藏說法也。

> ###### 戊三、淨信遵佛所囑。

菩薩蒙佛⼴宣地藏德⾏，乃即請問地藏菩薩，如何拯拔惡世衆⽣，令彼離障⽽得堅信，此爲遵佛所囑請求適時⽽說法也。

序分竟。

> ### 乙二、正陳宗趣分


諸佛說經，咸具契理契機二⼤原則。細尋本經所詮宗趣，甚符諸經之通例。若理若機，皆相契合，此在經⽂中有顯明之表示也。菩薩因中，上求佛道爲契理，下化衆⽣爲契機。

今尋經⽂，在地藏答堅淨信之⽂中，示⽤⽊輪相法占察善惡業果之⼀章，可謂爲鈍根或三乘⼈之說法。次後，地藏開示⼤乘應知所⾏根本之業，可謂爲利根或⼤乘⼈之說法。地藏旨在化導⾏者、利鈍二根，令所⾏皆契理性，故判此二章⽂，爲所化**契理**。再其次，堅淨信復問地藏，云何能巧說深法，地藏告其因機設教，故判其⽂，爲能化**契機**。


**爾時，地藏菩薩摩訶薩，語堅淨信菩薩摩訶薩⾔：“善男⼦！諦聽，當爲汝說。若佛滅後，惡世之中，諸有⽐丘、⽐丘尼、優婆塞、優婆夷，於世間、出世間因果法，未得決定信，不能修學無常想、苦想、無我想、不淨想成就現前；不能勤觀（編者注：他本於此處有下列諸句，今附上以備考：“四聖諦法，及⼗二因緣法。亦不勤觀真如、實際、無⽣無滅等法。以不勤觀”）如是法故，不能畢竟不作⼗惡根本過罪，於三寶功德種種境界，不能專信，於三乘中，皆無定向。如是等⼈，若有種種諸障礙事，增⻓憂慮，或疑或悔，於⼀切處，⼼不明瞭，多求多惱，衆事牽纏，所作不定，思想擾亂，廢修道業。有如是等障難事者，當⽤⽊輪相法，占察善惡宿世之業，現在苦樂吉凶等事。緣合故有，緣盡則滅，業集隨⼼，相現果起，不失不壞，相應不差。如是諦占善惡業報，曉喻⾃⼼，於所疑事，以取決了。若佛弟⼦，但當學習如此相法，⾄⼼皈依，所觀之事，無不成者。不應棄捨如是之法，⽽返隨逐世間⼘筮種種占相吉凶等事，貪著樂習。若樂習者，深障聖道。**

正宗分分二、⼀、所化契理，二、能化契機。

> #### 丙一、所化契理

在所化契理⽂中，明菩薩說法所對之機爲利鈍二根，判爲二科：

> ##### 丁⼀、地藏開示鈍根衆⽣

於中分爲化⼈、化法、持名之三科。

> ###### 戊⼀、明所化⼈

堅淨信在序分中，泛指末世災難衆⽣，難成道業。地藏在此，點明其被化者屬三乘⼈，或鈍根衆⽣，如四衆弟⼦中，有不信因果者，不修無常等想者，不觀四諦⼗二因緣者，不觀真如實際者，如次爲⼈、天、聲聞、緣覺、菩薩。因其不信不修出世要道，即不能專信三寶、滅障礙、消疑悔，被事纏，廢道業，故地藏愍⽽教之。

> ###### 戊二、明所化法

此等衆⽣，病在於疑，欲去其疑，乃教以占察。

於中⼜二：⼀、⾃⾏占察，二、代他占察。

> **己一、⾃⾏占察**

⾃⾏占察中，⼀、標明占察意趣，二、正示占察⽅法。

> **庚⼀、標明占察意趣**

其占察意趣云何？推求業果原出⾃⼼，吉凶善惡，無⾮緣成，故⽤輪相占察，亦爲曉喻⾃⼼；佛⼦借事顯理，可習此法，不應隨逐世間⼘筮。此其標示占察之意趣也。

**“善男⼦！欲學⽊輪相者，先當刻⽊如⼩指許，使⻓短減於⼀⼨正中，令其四⾯⽅平，⾃餘向兩頭斜漸去之；仰⼿傍擲，令使易轉，因是義故，說名爲輪。⼜依此相，能破壞衆⽣邪⻅疑⽹，轉向正道，到安隱處，是故名輪。其輪相者，有三種差別，何等爲三？⼀者輪相，能示宿世所作善惡業種差別，其輪有⼗。二者輪相，能示宿世集業久近，所作強弱⼤⼩差別，其輪有三。三者輪相，能示三世中受報差別，其輪有六。**

> **庚二、正示占察⽅法**

正示占察⽅法中：⼀、總標三種輪相；二、別明三種輪相。

> **辛⼀、總標三種輪相**

初中⼜二：

> **壬一、先明二種輪義**，

刻⽊傍擲⽽易轉故，輪相破疑到安隱故。

> **壬二、次明三種輪相**，

⼗輪示宿作業故，三輪示宿業強弱，六輪示三世報別故。

總標如此。

**“若欲觀宿所作善惡業差別者，當刻⽊爲⼗輪，依此⼗輪，書記⼗善之名，⼀善主在⼀輪，於⼀⾯記；次以⼗惡，書對⼗善，令使相當，亦各記在⼀⾯。⾔⼗善者，則爲⼀切衆善根本，能攝⼀切諸餘善法。⾔⼗惡者，亦爲⼀切衆惡根本，能攝⼀切諸餘惡法。若欲占此輪相者，先當學：⾄⼼總禮⼗⽅⼀切諸佛，因即⽴願：願令⼗⽅⼀切衆⽣，速疾皆得親近供養，諮受正法；次應學⾄⼼敬禮⼗⽅⼀切法藏，因即⽴願，願令⼗⽅⼀切衆⽣，速疾皆得受持讀誦，如法修⾏，及爲他說；次當學⾄⼼敬禮⼗⽅⼀切賢聖，因即⽴願，願令⼗⽅⼀切衆⽣，速疾皆得親近供養，發菩提⼼，志不退轉；後應學⾄⼼禮我地藏菩薩摩訶薩，因即⽴願，願令⼗⽅⼀切衆⽣，速得除滅惡業重罪，離諸障礙，資⽣衆具，悉皆充⾜。如是禮已，隨所有⾹華等，當修供養。修供養者，憶念⼀切佛法僧寶，體常遍滿，無所不在。願令以此⾹華，等同法性，普燻⼀切諸佛剎⼟，施作佛事。⼜念⼗⽅⼀切供具，無時不有；我今當以⼗⽅所有⼀切種種⾹華、瓔珞、幢幡、寶蓋諸珍妙飾，種種⾳樂、燈明、燭⽕、飲⻝、⾐服、臥具、湯藥，乃⾄盡⼗⽅所有⼀切種種莊嚴供養之具。憶想遙擬，普共衆⽣奉獻供養。常念⼀切世界中有修供養者，我今隨喜。若未修供養者，願得開導，令修供養。⼜願我身，速能遍⾄⼀切剎⼟，於⼀切佛法僧所，各以⼀切種莊嚴供養之具，共⼀切衆⽣等持奉獻。供養⼀切諸佛法身、⾊身、舍利、形像、浮圖、廟塔，⼀切佛事，供養⼀切所有法藏及說法處，供養⼀切賢聖僧衆。願共⼀切衆⽣，修⾏如是供養已，漸得成就六波羅蜜、四無量⼼。深知⼀切法本來寂靜，無⽣無滅，⼀味平等，離念清淨，畢竟圓滿。⼜應別復系⼼供養我地藏菩薩摩訶薩，次當稱名，若默誦念，⼀⼼告⾔：南無地藏菩薩摩訶薩。如是稱名，滿⾜⾄千。經千念已，⽽作是⾔：“地藏菩薩摩訶薩，⼤慈⼤悲，惟願護念我及⼀切衆⽣，速除諸障，增⻓淨信，令今所觀稱實相應。”作此語已，然後⼿執⽊輪，於淨物上⽽傍擲之。如是欲⾃觀法。若欲觀他，皆亦如是。應知占其輪相者，隨所現業，悉應⼀⼀諦觀思驗，或純具⼗善，或純具⼗惡，或善惡交雜，或純善不具，或純惡不具，如是業因，種類不同，習⽓果報，各各別異；如佛世尊餘處⼴說。應當憶念思惟觀察所現業種，與今世果報所經苦樂吉凶等事，及煩惱業習得相當者，名爲相應。若不相當者，謂不⾄⼼，名虛謬也。若占輪相，其善惡業俱不現者，此⼈已證無漏智⼼，專求出離，不復樂受世間果報，諸有漏業，展轉微弱，更不增⻓，是故不現。⼜純善不具，純惡不具者，此二種⼈，善惡之業所有不現者，皆是微弱，未能牽果，是故不現。若當來世，佛諸弟⼦，已占善惡果報得相應者，於五欲衆具得稱意時，勿當⾃縱，以起放逸。即應思念，由我宿世如是善業故，今獲此報，我今乃可轉更進修，不應休⽌。若遭衆厄種種衰惱不吉之事，擾亂憂怖，不稱意時，應當⽢受，無令疑悔，退修善業。即當思念，但由我宿世造如是惡業故，今獲此報，我今應當悔彼惡業，專修對治及修餘善，無得⽌住懈怠放逸，轉更增集種種苦聚。是名占察初輪相法。**

> **辛二、別明三種輪相**

別明三種輪相中，分初輪、次輪、後輪之三相，如次配爲三科：

> **壬⼀、初輪相**

分五：

> **癸⼀、製作輪相**，

謂需製作⼗輪，凡有善法不出⼗種，每輪記⼀善名，其對⽅記⼀惡名，故每輪記有善惡二名，⼗輪則總攝⼀切菩惡法也。

> **癸二、占相準備**，

在占相先，需多作準備，庶能感應。應禮敬三寶故；並願衆⽣共禮三寶，兼持地藏名故；想以⾹花供養三寶，並願供具、等法性、普燻剎⼟故；⼜念⼗⽅供具恆有，所謂珍蓋幡樂。遙擬普共衆⽣奉獻三寶故：並⼜隨喜已供養者，開導未供養者故；⼜願我與衆⽣，等持⼀切供具，奉獻⼗⽅三寶已，成就波羅密⾏，深知法本無⽣滅故；最後，稱念地藏聖號，懇求加護故。

> **癸三、正式占相**，

作上供養稱念已，於淨物上，⼿執⽊輪傍擲之。

> **癸四、占後驗知***，

既占已，可驗其所現業相，或純具⼗善或⼗惡者，或相反⽽不具純善純惡者，亦有善惡交雜者，即以此相，驗知現世吉凶等事，是否相應？相應即爲靈驗，否則，即不⾄⼼之虛謬也。其次，善惡俱不現相，概已證無漏，有漏薄弱不現故。⼜次，純善純惡，皆不具有，此二種⼈，業弱不牽果故。

> **癸五、驗後態度**，

佛⼦應有本身⻛格，如其占相相應，五欲得意，勿得恣縱，回想宿業感招，更應增進其善業。如遭煩擾逆境，亦念宿業⾃作，⽢受其苦，更應懺罪⽽修餘善故。

結：此即名爲占初輪相法。

初輪相竟。

> **壬二、次輪相**

於中可判四科：⼀、泛說占次輪相，二、指陳懺悔占相，三、開示持名脫苦，四、昭告懺罪受戒。

茲分說之。

**“善男⼦！若欲占察過去往昔集業久近，所作強弱，⼤⼩差別者。當復刻⽊爲三輪，以身⼝意各主⼀輪，書字記之。⼜於輪正中⼀⾯，書⼀畫，令粗⻓，使徹畔。次第二⾯，書⼀畫，令細短，使不⾄畔。次第三⾯，作⼀傍刻如畫，令其粗深。次第四⾯，亦作傍刻，令使細淺。當知善業莊嚴，猶如畫飾；惡業衰害，猶如損刻。其畫⻓⼤者，顯示積善來久，⾏業猛利，所作增上；其畫細短者，顯示積善來近，始習基鈍，所作微薄。其刻粗深者，顯示習惡來久，所作增上，餘殃亦厚；其刻細淺者，顯示退善來近，始習惡法，所作之業，未⾄增上。或雖起重惡，已曾改悔，此謂⼩惡。善男⼦！若占初輪相者，但知宿世所造之業善惡差別，⽽不能知積習久近，所作之業強弱⼤⼩，是故須占第二輪相。若占第二輪相者，當依初輪相中所現之業，若屬身者，擲身輪相；若屬⼝者，擲⼝輪相；若屬意者，擲意輪相。不得以此三輪之相，⼀擲通占。應當隨業主念⼀⼀善惡，依所屬輪，別擲占之。“復次：若占初輪相中，唯得身之善，於此第二輪相中得身惡者，謂無⾄⼼，不得相應，名虛謬也。⼜復不相應者，謂占初輪相中，得不殺業，及得偷盜業，意先主觀不殺業，⽽於第二輪相中，得身惡者，名不相應。“復次：若觀現在從⽣以來，不樂殺業，無造殺罪，但意主殺業，⽽於此第二輪相中，得身⼤惡者，謂名不相應。⾃餘⼝意中業不相應義，亦如是應知。**

> **癸⼀、泛說占次輪相**

泛說占次輪相中：

> **子一、先明製造輪相**，

刻⽊三輪，與三業相配，並⽤豎線⻓短橫線深淺以志之，以便驗知業之善惡及其輕重也。次明覆占緣由，以初輪僅驗宿業善惡區別，不知積習久近作業強弱，故復占次輪相也。

> **子二、後明占後驗知**，

有其二義：

> **丑一、先明如法占相**，

須依初輪現業配合身⼝意⽽分別擲占，不得三輪⼀擲通占。

> **丑二、次明對驗初輪**，

謂次輪之占求，原爲驗證初輪之現相，如其相應，⽅不虛謬；否則，徒⽤占相何爲？

**“善男⼦！若未來世諸衆⽣等，欲求度脫⽣⽼病死，始學發⼼修習禪定，無相智慧者，應當先觀宿世所作惡業多少及以輕重。若惡業多厚者，不得即學禪定智慧，應當先修懺悔之法。所以者何？此⼈宿習惡⼼猛利故，於今現在必多造惡，毀犯重禁；以犯重禁故，若不懺悔令其清淨⽽修禪定智慧者，則多有障礙，不能克獲，或失⼼錯亂，或外邪所惱，或納受邪法，增⻓惡⻅，是故當先修懺悔法。若戒根清淨，及宿世重罪得微薄者，則離諸障。善男⼦！欲修懺悔法者，當住靜處，隨⼒所能，莊嚴⼀室，內置佛事，及安經法，懸繒幡蓋，求集⾹華，以修供養。澡浴身體，及洗⾐服，勿令臭穢。於晝⽇分，在此室內，三時稱名，⼀⼼敬禮過去七佛及五⼗三佛，次隨⼗⽅⾯，⼀⼀總歸，擬⼼遍禮⼀切諸佛所有⾊身、舍利、形像、浮圖、廟塔、⼀切佛事；次復總禮⼗⽅三世所有諸佛。⼜當擬⼼遍禮⼗⽅⼀切法藏。次當擬⼼遍禮⼗⽅⼀切賢聖。然後更別稱名禮我地藏菩薩摩訶薩。如是禮已，應當說所作罪，⼀⼼仰告：“惟願⼗⽅諸⼤慈尊，證知護念。我今懺悔，不復更造。願我及⼀切衆⽣，速得除滅無量劫來，⼗惡、四重、五逆、顛倒、謗毀三寶，⼀闡提罪。復應思惟如是罪性，但從虛妄顛倒⼼起，無有定實，⽽可得者，本唯空寂。願我及⼀切衆⽣，速達⼼本，永滅罪根。次應復發勸請之願，願令⼗⽅⼀切菩薩未成正覺者，願速成正覺。若已成正覺者，願常住在世，轉正法輪，不⼊涅槃。次當復發隨喜之願，願我及⼀切衆⽣，畢竟永舍嫉妒之⼼，於三世中⼀切剎⼟，所有修學⼀切功德及成就者，悉皆隨喜。次當復發迴向之願，願我所修⼀切功德，資益⼀切諸衆⽣等，同趣佛智，⾄涅槃城。如是發回向願已，復往餘靜室，端坐⼀⼼，若稱誦，若默念我之名號。當減省睡眠。若惛蓋多者，應於道場室中旋繞誦念。次，⾄夜分時，若有燈燭光明事者，亦應三時恭敬供養，悔過發願。若不能辦光明事者，應當直在餘靜室中，⼀⼼誦念，⽇⽇如是⾏懺悔法，勿令懈廢。若⼈宿世遠有善基，暫時遇惡因緣⽽造惡法，罪障輕微，其⼼猛利，意⼒強者，經七⽇後，即得清淨，除諸障礙。如是衆⽣等，業有厚薄，諸根利鈍，差別無量。或經二七⽇後⽽得清淨，或經三七⽇；乃⾄或經七七⽇後⽽得清淨；若過去現在，俱有增上種種重罪者，或經百⽇⽽得清淨，或經二百⽇乃⾄或經千⽇⽽得清淨。若極鈍根，罪障最重者，但當能發勇猛之⼼，不顧惜身命想，常勤稱念，晝夜旋繞，減省睡眠，禮懺發願，樂修供養，不懈不廢，乃⾄失命，要不休退，如是精進，於千⽇中必獲清淨。“善男⼦！若欲得知清淨相者，從始修⾏，過七⽇後，應當⽇⽇於晨朝旦，以第二輪相，具安⼿中，頻三擲之。若身⼝意皆純善者，名得清淨。如是未來諸衆⽣等，能修⾏懺悔者，從先過去久遠以來，於佛法中，各曾習善，隨其所修何等功德，業有厚薄，種種別異，是故彼等得清淨時，相亦不同。或有衆⽣，得三業純善時，不即更得諸餘好相；或有衆⽣得三業善相等，於⼀⽇⼀夜中，復⻅光明遍滿其室，或聞殊特異好⾹⽓，身意快然；或作善夢，夢⻅佛⾊身，來爲作證，⼿摩其頭，嘆⾔善哉！汝今清淨，我來證汝；或夢⻅菩薩身來爲作證；或夢⻅佛形像放光⽽爲作證。若⼈未得三業善相，但先⻅聞如此諸事者，則爲虛妄誑惑詐僞，⾮善相也。若⼈曾有出世善基，攝⼼猛利者，我於爾時，隨所應度⽽爲現身，放⼤慈光，令彼安隱，離諸疑怖；或示神通種種變化，或復令彼⾃憶宿命，所經之事，所作善惡；或復隨其所樂，爲說種種深要之法，彼⼈即時於所向乘，得決定信；或漸證獲沙門道果。“復次，彼諸衆⽣，若雖未能⻅我化身轉變說法，但當學⾄⼼，使身⼝意得清淨相已，我亦護念，令彼衆⽣，速得消滅種種障礙，天魔波旬，不來破壞，乃⾄九⼗五種外道邪師，⼀切⻤神，亦不來亂；所有五蓋，展轉輕微，堪能修習諸禪智慧。**

> **癸二、指陳懺悔占相**

指陳懺悔占相中，⽂⻓義復，可判爲如法懺悔與善基厚薄二科。

> **子一、如法懺悔**

云何如法懺悔？初審觀⾃⼰根基，欲度⽼病死海，需審夙業輕重，業重難修定慧，應先修習懺悔。次則靜住禮敬三寶，實⾏懺罪，如懸幡供養，如稱名禮拜，如普發⼤願，願佛證知，願滅惡逆，願達⼼空，願佛常住，願發隨喜，願成功德，願發回向。再次稱名滅罪，⽇⽇三時不怠，如此誦念，即爲如法懺悔。

> **子二、善基厚薄**

⾃下判爲善基厚薄。云何懺罪？固需如法。然懺罪者，其所植之善基，當亦不能盡同，從⽽剖爲善機淺薄與善基猛利之二科。

> **丑一、善基淺薄者**

在善基淺薄者之⽂中分三：

> **寅初、明滅罪時⽇不同**，

如有善基⽽罪微者七⽇後清淨，如其根性業⼒有差別者或二七⽇或多七⽇⽽得清淨，如罪重者百⽇千⽇⽽得滅罪，但若根性極鈍者，少睡精勤，失命亦不退休，千⽇必可清淨。

> **寅二、次明擲輪驗知**，

因欲求知罪之滅否，清淨相之現否，於始修⾏七⽇後，每早應擲第二輪相者三，以求驗知。

> **寅三、後明隨業感現**，

凡⾏懺悔者，莫不於先佛所修習功德，⽽有差別，或純善業不得餘好相，或三業善⼀⽇夜中，得⻅光明妙⾹，夢佛⾊身，摩頂作證，放光作證等。如未獲善相⻅此諸事，則⾮善相。

> **丑二、善基猛厚**

在善基猛厚⼀科中，因其出世善根深厚，⽽能如法懺罪修⾏，當蒙地藏慈光攝化，令其漸證沙門道果；縱不⻅彼地藏化身，彼亦護念，邪師不能侵擾，禪慧堪能修習。

**“復次，若未來世諸衆⽣等，雖不爲求禪定智慧出要之道，但遭種種衆厄，貧窮困苦，憂惱逼迫者，亦應恭敬禮拜供養，悔所作惡，恆常發願，於⼀切時，⼀切處，勤⼼稱誦我之名號，令其⾄誠，亦當速脫種種衰惱，舍此命已，⽣於善處。**

> **癸三、開示持名脫苦**

開示持名脫苦中，雖不爲求出要，⽽受苦惱逼迫，亦宜禮念地藏聖號，命終得⽣善處。

**“復次，未來之世，若在家、若出家、諸衆⽣等，欲求受清淨妙戒，⽽先已作增上重罪不得受者，亦當如上修懺悔法，令其⾄⼼得身⼝意善相已，即應可受。若彼衆⽣，欲習摩訶衍道，求受菩薩根本重戒，及願總受在家出家⼀切禁戒，所謂攝律儀戒，攝善法戒，攝化衆⽣戒，⽽不能得善好戒師，⼴解菩薩法藏，先修⾏者，應當⾄⼼於道場內，恭敬供養，仰告⼗⽅諸佛菩薩，請爲師證，⼀⼼⽴願，稱辯戒相，先說⼗根本重戒，次當總舉三種戒聚，⾃誓⽽受，此亦得戒。“復次，未來世諸衆⽣等，欲求出家及已出家，若不能得善好戒師及清淨僧衆，其⼼疑惑不得如法受于禁戒者，但能學發無上道⼼，亦令身⼝意得清淨已。其未出家者，應當剃髮，被服法⾐，如上⽴願，⾃誓⽽受菩薩律儀三種戒聚，則名具獲波羅提⽊叉。出家之戒，名爲⽐丘、⽐丘尼，即應推求聲聞律藏，及菩薩所習摩德勒伽藏，受持讀誦，觀察修⾏。若雖出家，⽽其年未滿二⼗者，應當先誓，願受⼗根本戒，及受沙彌、沙彌尼所有別戒。既受戒已，亦名沙彌、沙彌尼，即應親近供養給侍先舊出家學⼤乘⼼具受戒者，求爲依⽌之師，請問教戒，修⾏威儀，如沙彌、沙彌尼法。若不能值如是之⼈，唯當親近菩薩所修摩德勒伽藏，讀誦思惟，觀察修⾏，殷勤供養佛法僧寶。若沙彌尼年已⼗⼋者，亦當⾃誓受毗尼藏中式叉摩那六戒之法，及遍學⽐丘尼⼀切戒聚。其年若滿二⼗時，乃可如上總受菩薩三種戒聚，然後得名⽐丘尼。若彼衆⽣，雖學懺悔，不能⾄⼼，不獲善相者，設作受想，不名得戒。”爾時，堅淨信菩薩摩訶薩問地藏菩薩摩訶薩⾔：“所說⾄⼼者，差別有⼏種？何等⾄⼼，能獲善相？”地藏菩薩摩訶薩⾔：“善男⼦！我所說⾄⼼者，略有二種。何等爲二？⼀者，初始學習求願⾄⼼；二者，攝意專精，成就勇猛，相應⾄⼼。得此第二⾄⼼者，能獲善相。此第二⾄⼼，復有下中上三種差別，何等爲三？⼀者，⼀⼼，所謂系想不亂，⼼住了了。二者，勇猛⼼，所謂專求不懈，不顧身命。三者，深⼼，所謂與法相應，究竟不退。若⼈修習此懺悔法，乃⾄不得下⾄⼼者，終不能獲清淨善相，是名說占第二輪法。**

> **癸四、昭告懺罪受戒**

昭告懺罪受戒。於中分三：⼀、總明對佛懺罪受戒，二、別明諸戒所受不同，三、結明善相得戒，依次述之。

> **子⼀、總明對佛懺罪受戒**

初明對佛懺罪受戒者，其⼀、謂作重罪者，令其懺悔得善相已⽽可求受；其二、謂欲總受在家出家三聚淨戒，不得善好戒師，應請諸佛作證，⾃說戒相⽽求受也。

> **子二、別明諸戒所受不同**

次明諸戒所受不同者，因所受不同，得名亦異，且就出家衆⾔，若無明師，疑不得戒，能發道⼼，三業⾃淨。其出家戒之受法，剃髮披⾐，⾃誓求受三聚，則名具獲⽊叉；名之⽐丘⽐丘尼，理應檢習⼤⼩律藏。若沙彌沙彌尼之受法，在年未滿時⾃誓⽽受⼗戒，受後依⽌先舊出家⼤德，學習修⾏威儀；如無明師，可親近菩薩學習⼤乘，供養三寶。若沙彌尼年⼗⼋者，先學式叉摩那六戒法，再學⽐丘尼戒法：年滿二⼗，則應總受三聚，名⽐丘尼。如上⽂義，可判爲總明發道⼼能淨其業，及別明受戒者受學不同，如出家具戒者與沙彌⼗戒者，其所受所學皆有區別，即沙彌尼，年在⼗⼋與二⼗間之所學所受亦相殊云。

> **子三、結明善相得戒**

後明善相得戒者，地藏說法⾄此，於懺罪受戒⼤旨全盤揭曉矣，乃囑以懺需⾄⼼獲得善相⽽可受戒爲結。堅淨信因問⾄⼼有⼏及其如何獲得善相，地藏分⾄⼼爲始學與成就之二種，第二⾄⼼復分上中下三種，⾄少需得三種中之下⾄⼼，始獲善相。此可判爲地藏結說，堅信復問，地藏再答之三⼩科。

次輪相竟。

> **壬三、後輪相**

於中分三，⼀、製造輪相，二、正式占相，三、占後驗知。依次論之：

**“善男⼦！若欲占察三世中受報差別者，當復刻⽊爲六輪，於此六輪，以⼀二三，四五六，七⼋九，⼗⼗⼀⼗二，⼗三⼗四⼗五，⼗六⼗七⼗⼋等數，書字記之，⼀數主⼀⾯，各書三⾯，令數次第不錯不亂。當知如此諸數，皆從⼀數⽽起，以⼀爲本。如是數相者，顯示⼀切衆⽣六根之聚，皆從如來藏⾃性清淨⼼，⼀實境界⽽起，依⼀實境界以之爲本。所謂依⼀實境界故，有彼無明。不了⼀法界，謬念思惟，現妄境界，分別取著，集業因緣，⽣眼⽿⿐⾆身意等六根，以依內六根故，對外⾊聲⾹味觸法等六塵，起眼⽿⿐⾆身意等六識，以依六識故，於⾊聲⾹味觸法中，起違想，順想，⾮違⾮順等想，⽣⼗⼋種受。**

> **癸⼀、製造輪相**

製造輪相中，先明制輪⽅式，次明記數合法。

後輪爲察受報差別。⽽占者，欲占輪相，**先制六輪**，每輪三⾯記寫數字。計共六輪，⽤⼀⾄⼗⼋數記；三六恰爲⼗⼋、輪數稱合，配置相當。

然則爲何作此配合，此有**記數合法**之意，蓋佛法中，析⼀切法不出⼗⼋界；萬法既以⼗⼋界⽽統攝之，故六輪分配⼗⼋數，⽤占三世⼀切受報，殊合法理也。

**“若未來世佛諸弟⼦，於三世中所受果報，欲使決疑意者，應當三擲此第三輪相，占計合數，依數觀之，以定善惡。如是所觀三世果報善惡之相，有⼀百⼋⼗九種。何等爲⼀百⼋⼗九種。⼀者求上乘得不退；二者所求果現當證；三者求中乘得不退；四者求下乘得不退；五者求神通得成就；六者修四梵得成就；七者修世禪得成就；⼋者所欲受得妙戒；九者所曾受得戒具；⼗者求上乘未住信；⼗⼀者求中乘未住信；⼗二者求下乘未住信；⼗三者所觀⼈爲善友；⼗四者隨所聞是正法；⼗五者所觀⼈爲惡友；⼗六者隨所聞⾮正教；⼗七者所觀⼈有實德；⼗⼋者所觀⼈無實德；⼗九者所觀義不錯謬；二⼗者所觀義是錯謬；二⼗⼀者有所誦不錯謬；二⼗二者有所誦是錯謬；二⼗三者所修⾏不錯謬；二⼗四者所⻅聞是善相；二⼗五者有所證爲正實；二⼗六者有所學是錯謬；二⼗七者所⻅聞⾮善相；二⼗⼋者有所證⾮正法；二⼗九者有所獲邪神持；三⼗者所能說邪智辯；三⼗⼀者所⽞知⾮⼈⼒；三⼗二者應先習觀智道；三⼗三者應先習禪定道；三⼗四者觀所學無障礙；三⼗五者觀所學是所宜；三⼗六者觀所學⾮所宜；三⼗七者觀所學是宿習；三⼗⼋者觀所學⾮宿習；三⼗九者觀所學善增⻓；四⼗者觀所學⽅便少；四⼗⼀者觀所學無進趣；四⼗二者所求果現未得；四⼗三者求出家當得去；四⼗四者求聞法得教示；四⼗五者求經卷得讀誦；四⼗六者觀所作是魔事；四⼗七者觀所作事成就；四⼗⼋者觀所作事不成；四⼗九者求⼤富財盈滿；五⼗者求官位當得獲；五⼗⼀者求壽命得延年；五⼗二者求世仙當得獲；五⼗三者觀學問多所達；五⼗四者觀學問少所達；五⼗五者求師友得如意；五⼗六者求弟⼦得如意；五⼗七者求⽗⺟得如意；五⼗⼋者求男⼥得如意；五⼗九者求妻妾得如意；六⼗者求同伴得如意；六⼗⼀者觀所慮得和合；六⼗二者所觀⼈⼼懷恚；六⼗三者求無恨得歡喜；六⼗四者求和合得如意；六⼗五者所觀⼈⼼歡喜；六⼗六者所思⼈得會⻅；六⼗七者所思⼈不復會；六⼗⼋者所請喚得來集；六⼗九者所憎惡得離之；七⼗者所愛敬得近之；七⼗⼀者觀欲聚得和集；七⼗二者觀欲聚不和集；七⼗三者所請喚不得來；七⼗四者所期⼈必當⾄；七⼗五者所期⼈住不來；七⼗六者所觀⼈得安吉；七⼗七者所觀⼈不安吉；七⼗⼋者所觀⼈已無身；七⼗九者所望⻅得睹之；⼋⼗者所求覓得⻅之；⼋⼗⼀者求所聞得吉語；⼋⼗二者所求⻅不如意；⼋⼗三者觀所疑即爲實；⼋⼗四者觀所疑爲不實；⼋⼗五者所觀⼈不和合；⼋⼗六者求佛事當得獲；⼋⼗七者求供具當得獲；⼋⼗⼋者求資⽣得如意；⼋⼗九者求資⽣少得獲；九⼗者有所求皆當得；九⼗⼀者有所求皆不得；九⼗二者有所求少得獲；九⼗三者有所求得如意；九⼗四者有所求速當得；九⼗五者有所求久當得；九⼗六者有所求⽽損失；九⼗七者有所求得吉利；九⼗⼋者有所求⽽受苦；九⼗九者觀所失求當得；⼀百者觀所失求不得；⼀百⼀者觀所失⾃還得；⼀百二者求離厄得脫難；⼀百三者求離病得除愈；⼀百四者觀所去無障礙；⼀百五者觀所去有障難；⼀百六者觀所住得安⽌；⼀百七者觀所住不得安；⼀百⼋者所向處得安快；⼀百九者所向處有厄難；⼀百⼀⼗者所向處爲魔⽹；⼀百⼀⼗⼀者所向處難開化；⼀百⼀⼗二者所向處可開化；⼀百⼀⼗三者所向處⾃獲利；⼀百⼀⼗四者所遊路無惱害；⼀百⼀⼗五者所遊路有惱害；⼀百⼀⼗六者君⺠惡饑饉起；⼀百⼀⼗七者君⺠惡多疾疫；⼀百⼀⼗⼋者君⺠好國豐樂；⼀百⼀⼗九者君無道國災亂；⼀百二⼗者君修德災亂滅；⼀百二⼗⼀者君⾏惡國將破；⼀百二⼗二者君修善國還⽴；⼀百二⼗三者觀所避得度難；⼀百二⼗四者觀所避不脫難；⼀百二⼗五者所住處衆安隱；⼀百二⼗六者所住處有障難；⼀百二⼗七者所依聚衆不安；⼀百二⼗⼋者閒靜處無諸難；⼀百二⼗九者觀怪異無損害；⼀百三⼗者觀怪異有損害；⼀百三⼗⼀者觀怪異精進安；⼀百三⼗二者觀所夢無損害；⼀百三⼗三者觀所夢有所損；⼀百三⼗四者觀所夢精進安；⼀百三⼗五者觀所夢爲吉利；⼀百三⼗六者觀障亂速得離；⼀百三⼗七者觀障亂漸得離；⼀百三⼗⼋者觀障亂不得離；⼀百三⼗九者觀障亂⼀⼼除；⼀百四⼗者觀所難速得脫；⼀百四⼗⼀者觀所難久得脫；⼀百四⼗二者觀所難受衰惱；⼀百四⼗三者觀所難精進脫；⼀百四⼗四者觀所難命當盡；⼀百四⼗五者觀所患⼤不調；⼀百四⼗六者觀所患⾮⼈惱；⼀百四⼗七者觀所患合⾮⼈；⼀百四⼗⼋者觀所患可療治；⼀百四⼗九者觀所患難療治；⼀百五⼗者觀所患精進差；⼀百五⼗⼀者觀所患久⻓苦；⼀百五⼗二者觀所患⾃當差；⼀百五⼗三者所向醫堪能治；⼀百五⼗四者觀所療是對治；⼀百五⼗五者所服藥當得⼒；⼀百五⼗六者觀所患得除愈；⼀百五⼗七者所向醫不能治；⼀百五⼗⼋者觀所療⾮對治；⼀百五⼗九者所服藥不得⼒；⼀百六⼗者觀所患命當盡；⼀百六⼗⼀者從地獄道中來；⼀百六⼗二者從畜⽣道中來；⼀百六⼗三者從餓⻤道中來；⼀百六⼗四者從阿修羅道中來；⼀百六⼗五者從⼈道中⽽來；⼀百六⼗六者從天道中⽽來；⼀百六⼗七者從在家中⽽來；⼀百六⼗⼋者從出家中⽽來；⼀百六⼗九者曾值佛供養來；⼀百七⼗者曾親供養賢聖來；⼀百七⼗⼀者曾得聞深法來；⼀百七⼗二者捨身已⼊地獄；⼀百七⼗三者捨身已作畜⽣；⼀百七⼗四者捨身已作餓⻤；⼀百七⼗五者捨身已作阿修羅；⼀百七⼗六者捨身已⽣⼈道；⼀百七⼗七者捨身已爲⼈王；⼀百七⼗⼋者捨身已⽣天道；⼀百七⼗九者捨身已爲天王；⼀百⼋⼗者捨身已聞深法；⼀百⼋⼗⼀者捨身已得出家；⼀百⼋⼗二者捨身已值聖僧；⼀百⼋⼗三者捨身已⽣兜率天；⼀百⼋⼗四者捨身已⽣淨佛國；⼀百⼋⼗五者捨身已尋⻅佛；⼀百⼋⼗六者捨身已住下乘；⼀百⼋⼗七者捨身已住中乘；⼀百⼋⼗⼋者捨身已獲果證；⼀百⼋⼗九者捨身已住上乘。**

> **癸二、正式占相**

正式占相中分二，初三擲輪相，次統計觀相。

> **子一、三擲輪相**

前明制輪，乃占相之準備，此則進乎占相階段。占此後輪，應三擲之，觀其占數，以定受果差別。

> **子二、統計觀相**

所占事繁，所觀相多，若統計之，經中列爲⼀百⼋⼗九種。其名甚多，不易分類，今作⼤概析別，於統計觀相中作如此判：

> **丑⼀、佛法果德相**

從⼀⾄⼗二數中，前九數，若乘，通，梵，禪，戒皆爲得相；⼗⾄⼗二爲不得相。雖有得不得相，然皆屬於果德者；若成禪等，雖⾮佛陀最⾼之果德，然戒禪不滿⾜者，畢竟不能成佛，⽽初學者能得少分成禪，亦爲成果，故總判爲佛法果相也。

> **丑二、佛法因⾏相**

從⼗三⾄三⼗⼀中，不外觀友，觀⼈，觀義，若⻅，若聞，若學，若誦，若說，若證，若知等事，其中有是與⾮，正與邪，有與無，真與謬之別，即對於佛法之因⾏相⸺⻅聞學誦等⸺有成就者不成就者，然皆指佛法因⾏⽽⾔也；例上果德可知。

> **丑三、佛法初修相**

因⾏與初修本同，但因⾏寬泛，初修義狹，權爲分類。從三⼗二⾄四⼗⼋判爲初修相。如智定之學習，教法之求得，經卷之讀誦，以及出家作事之成否，皆爲初修者之應爲也。

> **丑四、世間⼈事相**

⾃四⼗九⾄⼀百零三數，多爲⼈⽣之雜務事相。求富貴，求壽仙，求師弟⽗⺟男⼥妻妾同伴等，因所求⽽或喜或恚，若思若喚⽽能否合集，供具資⽣之如意與否，厄難病苦之能否脫離等事，皆⼈事紛紜雜沓之相也。

> **丑五、⼈羣家國相**

此與⼈事相本甚相近，但⼈事重於個⼈之情事，⼈事則指⼈與⼈之團體關係，及其來往活動情形，君⺠好壞，家國豐樂或災亂等事，此從⼀百零四⾄⼀百三⼗⼀均屬之。

> **丑六、內在⼼靈相**

⾃⼀百三⼗二⾄⼀百三⼗九中，泛舉夢障二相，夢爲寐中⼼靈特殊相，障爲醒後無智之相也。

> **丑七、外在病難相**

隱於內者爲⼼相，發於外者爲身相。⾃⼀百四⼗⾄⼀百六⼗中，漫談難之能否脫離，患之能否療治，醫藥之能否得⼒，甚或因病難⽽⻓苦⽽盡命也。

> **丑⼋、⽣前由來相**

衆⽣輪迴不停，今世身命，前⽣展轉⽽來，其由來處，不外三途或天道⼈道，亦有由修⾏⽽來者。

> **丑九、死後歸去相**

今世修善得善果，作惡得惡果，善⽣⼈天，惡墮三途；如深植福⽥，奉承三寶，則能淨佛國⼟或⽣兜率，甚⽽能住下中上乘，能得佛法之勝果也。

**“善男⼦！是名⼀百⼋⼗九種善惡果報差別之相。如此占法，隨⼼所觀主念之事，若數合與意相當者，無有乖錯，若其所擲所合之數，數與⼼所觀主念之事不相當者，謂不⾄⼼，名爲虛謬，其有三擲⽽皆無所⻅者，此⼈則名已得無所得也。**

> **癸三、占後驗知**

占後驗知中，因此後輪相中前已明制輪相及占輪相已，故此當續敘占相後之所爲，即應觀察所擲輪相之數，⽽與⼼所念慮之事，是否爲相當也。如其三擲⽽不現，則無所得。然則無所得，真無所得歟？是否真無所得，只好求問其⼼，如⼈飲⽔，冷暖⾃知。

後輪相竟。

**“復次，善男⼦！若⾃發意，觀於他⼈所受果報，事亦同爾。若有他⼈不能⾃占，⽽來求請欲使占者，應當籌量觀察⾃⼼，不貪世間，內意清淨，然後乃可如上歸敬修⾏供養，⾄⼼發願⽽爲占察。不應貪求世間名利，如⾏師道，以⾃妨亂。⼜若內⼼不清淨者，設令占察⽽不相當，但爲虛謬⽿。**

> **己二、代他占察**

在地藏開示鈍根衆⽣之所化法下，第⼀科⽬⾏占察已竟，此爲第二科代他占察之⽂。

地藏於此，特呼堅淨信爲善男⼦，昭示可⾃發意，如法可代他⼈占察其所受果報，亦可得因他⼈之請託代爲占察，要皆不可貪求名利⽿。

**“復次，若未來世諸衆⽣等，⼀切所占，不獲吉善，所求不得，種種憂慮，逼惱怖懼時，應當晝夜常勤誦念我之名字。若能⾄⼼者，所占則吉，所求皆獲，現離衰惱。”**

> ###### 戊三、明當持名

⼜地藏開示鈍根衆⽣下，化⼈、化法二⼤科已竟，此處爲持名之第三⼤科。

蓋地藏悲⼼深切，悲愍所占者不獲吉善，令其勤誦聖號，以滿所求。此亦深贊持名之功德也。

正宗分中第⼀、所化契理下，對鈍根機性說法⼀科約如上述竟。

> ##### 丁二、地藏開示利根衆⽣

地藏開示利根衆⽣，於中分總標、別顯之二科。

> ###### 戊一、總標

總標中，由堅淨信問進趣⼤乘⽅便，地藏告以根本之業應先了知。此根本業，總攝本經所詮之⼤乘⽅便也。

**爾時，堅淨信菩薩摩訶薩問地藏菩薩摩訶薩⾔：“云何開示求向⼤乘者進趣⽅便？”地藏菩薩摩訶薩⾔：“善男⼦！若有衆⽣欲向⼤乘者，應當先知最初所⾏根本之業。其最初所⾏根本業者，所謂依⽌⼀實境界，以修信解，因信解⼒增⻓故，速疾得⼊菩薩種性。**

> ###### 戊二、別顯

⾃“所⾔⼀實境界”者下，則爲別顯之⼀科。

總標似如⼀標起，別顯仔細剖析，乃詳爲分別顯示此根本業者。

此根本業之理趣幽邃，不易剖析，約要以⾔，在別顯中，分爲二科，⼀、明⼀實境界，二、明依境起修。

> **己⼀、明⼀實境界**

在⼀實境界下，再判爲從理顯、從⼼顯、從智顯之三章，茲分述之。

**所⾔⼀實境界者，謂衆⽣⼼體從本以來，不⽣不滅⾃性清淨，無障無礙猶如虛空，離分別故平等普遍，無所不⾄圓滿⼗⽅，究竟⼀相無二無別，不變不異無增無減。以⼀切衆⽣⼼，⼀切聲聞、辟支佛⼼，⼀切菩薩⼼，⼀切諸佛⼼，皆同不⽣不滅無染無淨真如相故。所以者何？⼀切有⼼起分別者，猶如幻化無有真實，所謂識、受、想、⾏、憶念、緣慮、覺知等種種⼼數，⾮⻘⾮⻩⾮⾚⾮⽩亦⾮雜⾊，無有⻓短⽅圓⼤⼩，乃⾄盡於⼗⽅虛空⼀切世界求⼼形狀，無⼀區分⽽可得者，但以衆⽣無明癡暗熏習因緣，現妄境界令⽣念著。所謂此⼼，不能⾃知妄⾃謂有，起覺知想計我我所，⽽實無有覺知之相。以此妄⼼畢竟無體不可⻅故。若無覺知能分別者，則無⼗⽅三世⼀切境界差別之相。以⼀切法皆不能⾃有，但依妄⼼分別故有。所謂⼀切境界，各各不⾃念爲有知此爲⾃知彼爲他，是故⼀切法，不能⾃有、則無別異，唯依妄⼼不知不了內⾃無故，謂有前外境界、妄⽣種種法想，謂有謂無謂彼謂此謂是謂⾮謂好謂惡，乃⾄妄⽣無量無邊法想。當如是知，⼀切諸法皆從妄想⽣依妄⼼爲本，然此妄⼼無⾃相故亦依境界⽽有，所謂緣念覺知前境界故說名爲⼼；⼜此妄⼼與前境界雖俱相依起無先後，⽽此妄⼼能爲⼀切境界源主。所以者何？謂依妄⼼不了法界⼀相故說⼼有無明，依無明⼒因故現妄境界，亦依無明滅故⼀切境界滅；⾮依⼀切境界⾃不了故說境界有無明，亦⾮依境界故⽣於無明、以⼀切諸佛於⼀切境界不⽣無明故，⼜復不依境界滅故無明⼼滅、以⼀切境界從本已來體性⾃滅未曾有故；因如此義，是故但說⼀切諸法依⼼爲本。當知⼀切諸法悉名爲⼼，以義體不異爲⼼所攝故；⼜⼀切諸法從⼼所起與⼼作相和合⽽有，共⽣共滅⽽無有住，以⼀切境界但隨⼼所緣念念相續故⽽得住持暫時爲有。**

> **庚⼀、從理顯**

⼼爲諸法之本，⼀實境界即是⼼體，故依⼀實境所起之業，或修⾏證悟根本⼼相之業，皆得名爲根本業也。

此理甚深難顯，再分二科明之。（⼀）反覆推陳⼼爲法本。（二）詳示⼼境相互關係。⾃所⾔⼀實境界下⾄乃⾄妄⽣無量無邊法想⽌，爲⼼爲法本⼀科；⾃當知是知⼀切諸法⾄⽽得住持暫時爲有，爲⼼境關係⼀科。

> **辛一、反覆推陳⼼爲法本**

⼼體云何⽽爲法本歟？

若從正⾯觀之，⼼體無⽣滅，如虛空之平等普遍，不變異無增減。此顯其**體⼤**也。

⽽此⼼體，爲⼤⼼衆⽣及三乘⼈之所趣向，以受想緣慮爲有分別之幻化不實，⽽此真如，既⾮顯⾊，亦⾮形⾊，無有區分可得。此顯其**相⼤**也。

再從反⾯⾔之，由衆⽣無明熏習起念現境，即不識⾃⼼⽽計我實，⽽此計我之覺知本空，不⻅其體故。復從正⾯⽽觀，果無計我之覺知，則時空差別諸境皆不得有故。然⽽諸法云何⽽起？由依妄⼼現妄境，因⽽有⾃他差別相；此差別相法，既⾮⾃有，本無別異可得。復由妄⼼不⾃知其無體故，妄⽣彼此有無是⾮好惡⼀切境界之無邊法想也。此中⽂意，似爲從無相體中顯示虛幻境界起無邊⽤，可判為**用大**也。

> **辛二、詳示⼼境相互關係**

⾃下第二示⼼境相互關係，約有三義：

（⼀）想境相依，示法從想⽣、⼼依境有故。

（二）⼼爲源主，先示⼼境相依但⼼爲主，⽽後徵釋其義，謂妄⼼不了爲無明因現妄境，由無明滅境滅，⾮依境界⽣無明故，⼜不依境滅無明滅、境本體滅未曾有故。

結說⼼爲法本。

（三）⼼攝諸法，諸法以⼼爲體故，法從⼼⽣，共相和合⽣滅故，境隨⼼緣⽽暫住故。此中明⼼境關係，雖涉及妄⼼妄境，⽽⼼體爲本，說明⼼之體性，故科判爲從理顯也。

**如是所說⼼義者，有二種相；何等爲二？⼀者⼼內相，二者⼼外相。⼼內相者，復有二種；云何爲二？⼀者真，二者妄。所⾔真者，謂⼼體本相，如如不異，清淨圓滿，無障無礙，微密難⻅。以遍⼀切處常恆不壞，建⽴⽣⻓⼀切法故。所⾔妄者，謂起念分別覺知緣慮憶想等事，雖復相續能⽣⼀切種種境界，⽽內虛僞無有真實不可⻅故。所⾔⼼外相者，謂⼀切諸法種種境界等隨有所念境界現前。故知有內⼼及內⼼差別。如是當知，內妄相者爲因爲體，外妄相者爲果爲⽤。依如此等義，是故我說⼀切諸法悉名爲⼼。⼜復當知，⼼外相者，如夢所⻅種種境界唯⼼想作無實外事，⼀切境界悉亦如是，以皆依無明識夢所⻅妄想作故。復次應知，內⼼念念不住故，所⻅所緣⼀切境界亦隨⼼念念不住，所謂⼼⽣故種種法⽣、⼼滅故種種法滅，是⽣滅相但有名字實不可得，以⼼不往⾄於境界、境界亦不來⾄於⼼，如鏡中像無來無去，是故⼀切法求⽣滅定相了不可得，所謂⼀切法畢竟無體本來常空實不⽣滅故，如是⼀切法實不⽣滅者則無⼀切境界差別之相，寂靜⼀味名爲真如第⼀義諦⾃性清淨⼼。彼⾃性清淨⼼湛然圓滿，以無分別相故；無分別相者，於⼀切處，無所不在；無所不在者，以能依持建⽴⼀切法故。**

> **庚二、從⼼顯**

此中分二：（⼀）⼴釋⼼義，⾃“如是所說⼼義者”下⾄“以皆依無明識夢所⻅妄想作故”之⽂是。（二）並明⼼、法⽣滅關係，⾃“復次應知”⾄“建⽴⼀切法故”之⽂是。

今分述之：

> **辛一、⼴釋⼼義**

前顯⼼體牽及於無妄明境，因此需明⼼之真妄問題，因有真妄，故⼼義頗⼴也。⼤分⼼爲內外二相，內相復分真妄之二，體性常如建⽴諸法者⽈真⼼，分別幻想⽽現境界者⽈妄⼼。云何爲⼼外相？隨念現境⽽知內⼼外境差別者是，境由想⽣依無明妄作者是。

> **辛二、心法生滅**

其第二科⼼法關係⼜如何歟？

（⼀）標⼼⽣滅，法隨⽣滅，⽣滅徒有虛名⽽無體性故。

（二）陳敘法無定相，⼼境互不相⾄，如鏡中像無來去故。

（三）結不⽣滅即名真如，真⼼圓遍，迥絕分別，依持建⽴諸法故。

此即從⼼顯示“根本義”也。

**復次，彼⼼名如來藏，所謂具⾜無量無邊不可思議無漏清淨功德之業。以諸佛法身從無始本際來，無障無礙⾃在不滅，⼀切現化種種功業恆常熾然未曾休息，所謂遍⼀切世界皆示作業種種化益故。以⼀佛身即是⼀切諸佛身，⼀切諸佛身即是⼀佛身，所有作業亦皆共⼀，所謂無分別相不念彼此平等無二，以依⼀法性⽽有作業同⾃然化體無別異故。如是諸佛法身遍⼀切處圓滿不動故，隨諸衆⽣死此⽣彼恆爲作依。譬如虛空悉能容受⼀切⾊像種種形類，以⼀切⾊像種種形類，皆依虛空⽽有建⽴⽣⻓，住虛空中，爲虛空處所攝，以虛空爲體，無有能出虛空界分者。當知⾊像之中虛空之界不可毀滅，⾊像壞時還歸虛空，⽽虛空本界無增無減不動不變。諸佛法身亦復如是，悉能容受⼀切衆⽣種種果報，以⼀切衆⽣種種果報，皆依諸佛法身⽽有建⽴⽣⻓，住法身中，爲法身處所攝，以法身爲體，無有能出法身界分者。當知⼀切衆⽣身中諸佛法身亦不可毀滅，若煩惱斷壞時還歸法身，⽽法身本界無增無減不動不變。但從無始世來與無明⼼俱，癡暗因緣熏習⼒故現妄境界，以依妄境界熏習因緣故起妄相應⼼，計我我所造集諸業受⽣死苦，說彼法身，名爲衆⽣；若如是衆⽣中法身熏習⽽有⼒者，煩惱漸薄能厭世間求涅槃道，信歸⼀實修六波羅蜜等⼀切菩提分法，名爲菩薩；若如是菩薩中，修⾏⼀切善法滿⾜究竟得離無明睡者，轉名爲佛。當知如是衆⽣、菩薩、佛等，但依世間假名⾔說故而有差別，⽽法身之體畢竟平等無有異相。善男⼦！是名略說⼀實境界義。**

> **庚三、從智顯**

理、⼼、智之三者，當有區別，然有聯貫統⼀之精神，古所謂⼼佛衆⽣三無差別者是也。

從智顯中⼤分三科：（⼀）明法身常遍平等，（二）明衆⽣依⽌法身，（三）明⽣佛同依法身。今申述之。

> **辛⼀、明法身常遍平等**

經中謂如來藏具無漏業，恆常熾然，乃常義也；遍諸世界，示作化業，乃遍義也；不念彼此，平等無二，平等義也。

此即總顯如來藏之功德也。

> **辛二、明衆⽣依⽌法身**

⾃如是諸佛法身遍⼀切處⾄不動不變之經⽂，科爲衆⽣依⽌法身，⽂義⼀波三折，茲分譬喻與法合二科明之。

喻、法復各分二科：

喻中（⼀）虛空建⽴⾊相，（二）⾊相滅歸虛空。法合中與喻同。法中（⼀）法身建⽴衆⽣，（二）衆⽣滅歸法身。

⼤意謂：法身如虛空之平等不動，虛空容受⼀切⾊相，⾊相依之建⽴⽣⻓，但若⾊相滅壞，虛空不滅，⽽爲⾊相之所歸宿。下復以法合之，衆⽣業果亦猶⾊相，彼以無爲法身爲所依，即衆⽣依法身⽽建⽴⽣⻓，但若衆⽣滅壞，法身不滅，⽽爲衆⽣之所歸宿，此顯法身爲⼀切衆⽣之總依也。

> **辛三、明⽣佛同依法身**

⾃下明⽣佛同依法身，既所謂法身者，即諸法之依身也，舉凡聖⽽統攝之。⼜所謂依身。若身之所來所去，皆以之爲依也。

經中略列三者所依之法身，⼀、衆⽣無明熏習現妄境，妄境熏習起染⼼，計我造業⽽受⽣死，說此法身⽈衆⽣。二、如是衆⽣，熏習法身，發⽣厭世，修⾏六度。趣向涅槃者名爲菩薩。三、如是菩薩，修善滿⾜，離無明睡，名之⽈佛。⽣佛之名，無⾮假⽴⾔說，⽽其法身理性，則畢竟平等，並無異相。

以上點明⼀實境界，即揭出⽣死迷悟之樞紐，亦佛法思想之核⼼也。修⾏者不知此，則不知修⾏所趣向之最終⽬的；⽬的不明，則將無由⼊修⾏之門；縱欲⼊門，亦覺爲多餘之事⽿。法華所以喻爲⾐⾥明珠，窮⼦徒奔⾛於市廛⽽呼求援救，不⾃知其取⽤也。今將明珠托出，光耀奪⽬，正希其取⽤，故於明⼀實境界之後，繼之爲依境起修之⼀科。

> **己二、明依境起修**

經⽂⻓冗，端緒似若理絲，今搜出之，在依境起修中，約分修道、修⼈、修習、修禪之四章，茲分述之。

**若欲依⼀實境界修信解者，應當學習二種觀道，何等爲二？⼀者唯⼼識觀，二者真如實觀。學唯⼼識觀者，所謂於⼀切時⼀切處，隨身⼝意有所作業，悉當觀察知唯是⼼。乃⾄⼀切境界，若⼼住念皆當察知，勿令使⼼無記攀緣不⾃覺知。於念念間悉應觀察，隨⼼有所緣念，還當使⼼隨逐彼念令⼼⾃知。知⼰內⼼⾃⽣想念，⾮⼀切境界有念有分別也。所謂內⼼⾃⽣⻓短好惡、是⾮得失、衰利有無等⻅，無量諸想。⽽⼀切境界未曾有想起於分別。當知⼀切境界⾃無分別想故，即⾃⾮⻓⾮短、⾮好⾮惡，乃⾄⾮有⾮無，離⼀切相。如是觀察，⼀切法唯⼼想⽣，若使離⼼則無⼀法⼀相⽽能⾃⻅有差別也。當應如是守記內⼼，知唯妄念，無實境界，勿令休廢，是名修學唯⼼識觀。若⼼無記，不知⾃⼼念者，即謂有前境界，不名唯⼼識觀。⼜守記內⼼者，則知貪想，嗔想，及愚癡邪⻅想；知善，知不善，知無記，知⼼勞慮種種諸苦。若於坐時，隨⼼所緣，念念觀知唯⼼⽣滅。譬如⽔流燈焰，無暫時住。從是當得⾊寂三昧。得此三昧已，次應學習信奢摩他觀⼼，及信毗婆舍那觀⼼。習信奢摩他觀⼼者，思惟內⼼不可⻅相，圓滿不動，無來無去，本性不⽣，離分別故。習信毗婆舍那觀⼼者，想⻅內外⾊，隨⼼⽣，隨⼼滅；乃⾄習想⻅佛⾊身，亦復如是，隨⼼⽣，隨⼼滅，如幻如化，如⽔中⽉，如鏡中像。⾮⼼，不離⼼；⾮來，⾮不來；⾮去，⾮不去；⾮⽣，⾮不⽣；⾮作，⾮不作。善男⼦！若能習信此二觀⼼者，速得趣會⼀乘之道，當知如是唯⼼識觀，名爲最上智慧之門，所謂能令其⼼猛利，⻓信解⼒，疾⼊空義，得發無上⼤菩提⼼故。“若學習真如實觀者，思惟⼼性無⽣無滅，不住⻅聞覺知，永離⼀切分別之想。漸漸能過空處，識處，無少處，⾮想⾮⾮想處等定境界相，得相似空三昧。得相似空三昧時，識、想、受、⾏、粗分別相，不現在前。從此修學，爲善知識⼤慈悲者守護⻓養，是故離諸障礙，勤修不廢，展轉能⼊⼼寂三昧。得是三昧已，即復能⼊⼀⾏三昧。⼊是⼀⾏三昧已，⻅佛無數，發深⼴⾏，⼼住堅信位，所謂於奢摩他、毗婆舍那二種觀道，決定信解，能決定向。隨所修學世間諸禪三昧之業，無所樂著。乃⾄遍修⼀切善根菩提分法，於⽣死中無所怯畏，不樂二乘。以依能習向二觀⼼最妙巧便，衆智所依，⾏根本故。**

⼀、明修道，分二⼤科。⾃若欲依⼀實境界⸺得發無上⼤菩提⼼故，乃明修唯識觀之⽂。⾃若學習真如實觀者⸺衆智所依⾏根本故，爲明修真如觀之⽂。在明二觀道以前分三科。先標起，次徵釋，後正述。茲且依次明之：釋中明修唯識觀之⽂中分三，（⼀）修觀⽅法，（二）修觀標準，（三）修觀進展。⼜三，（⼀）得⾊寂三昧，（二）⽌觀雙修二，⼀、⽌，二、觀，（三）修觀功德。分論如下：（⼀）如何修習唯識觀？此明修觀⽅法。吾⼈在任何空間⸺⼀切處，任何時流中⸺⼀切時，從⾃⼰身⼝意上所⽣起之動作或事業，皆觀察其爲⾃⼼所然。⼀切境界現前，亦唯⼼之所現。此爲境業皆⼼作也。⼜，若⼼起念，須返照此念，不可無紀攀緣，不⾃知⽽失之，則爲可惜。此警其當還逐此緣念之⼼也。⼜，知⼼⽣起是⾮得失等想，⾮境得有⻓短好惡之感，離⼼⽽無法⾃⻅差別也。（二）如何合乎修觀標準？應當守記內⼼。守者，操持勿失也；記者，憶念不忘也。如此，始不落於無記。⼜當知無前念，唯妄念動⽿。具此二者，⽅合標準。反之，⼼既無記⽽不知前境出乎⾃之⼼念者，則不合標準。（三）修觀進修，由守記內⼼，以爲修觀之⼊⼿處，進⽽得知⼼想中之貪、嗔、癡、邪⻅。⼜知⼼念上之善，不善，無記。⼜知⼼之勞憲⾏苦，如此，可以探得⼼海上之波痕。由觀內⼼貪嗔等⾏相，再進觀內⼼⽣滅之⾃體，如川流之不停，燈炎之相續，從此得⼊⾊寂三昧。此爲初步功夫。其次，進⼊⽌觀之修習。楚語奢摩他，此⽈⽌，觀⼼不可⻅相，無來去⽣滅相，周遍圓滿⽽無分別，是也。梵語毗婆舍那，此⽈觀，觀內外⾊，隨⼼⽣滅，佛身亦隨⼼⽣滅，⼀切知如⽔⽉鏡像之幻化，來去⽣不⽣，皆作雙⾮觀，是也。最後，結成修觀功德，修此觀道，得⼊⼀乘，由於信解空義，發菩提⼼故。釋中明修真如觀之⽂中分二、⼀、修觀⽅法；二、修觀進展：（⼀）得相似空三昧，（二）得⼼寂三昧，（三）得⼀⾏三昧，此下⼜三：甲、決定信解⽌觀二道，⼄、不著世間禪味，丙、蠲棄二乘怖畏⽣死。⼀、如何修習真如觀？（修觀⽅法）審觀⼼性之不⽣滅，不住⻅聞覺知分別等想。從⼼之體性上⾔，常遍圓滿，本來無⽣，⼜何所滅。⽣滅是相對法，⽣滅不可得者，絕待也。從⼼之動態⾔，由於根塵之吸引，⽽起⻅聞覺知等想，打⼊妄念圈套矣。修真如觀者，旨在趣向無相境界，則不得以⽣滅⼼⽽證⼊無⽣滅境，舉凡⻅聞覺知等想，皆⽣滅⼼之⽤，故不住⽽擯除之，如其不住⽣滅之妄念，⽽直證不⽣滅之真境，始能漸漸超出空處乃⾄⾮想等定，以⼊於相似空三昧也。二、修觀進展分三：（⼀）得相似空三昧。不住⻅聞覺知，得相似空三昧。（二）已能伏滅受等四蘊之粗分別想，從⽽爲善知識⼤慈悲者守護⻓養，精勤修習如此⼼空之念，展轉得⼊⼼寂三昧。所謂善知識⼤慈悲者，⼀則在於外界之教友，⽽能啓迪⾏者之增進⼼，善爲護養。⾏者之增⻓緣，多仗賴於善知識。所謂善知識者，其慈悲⼼，必然充沛，君⼦愛⼈以德，故必提獎⾏者⽽成其道也。⼀則在乎⾃身，⾏者多聞熏習故，⾃⼰莊嚴福慧，則⾏者即爲善知識者，由於知識理念之正確，則能充具⼤慈悲⼼，藉慈悲⼼，既所以⻓養⾃⼰之善根⽽勤修三昧，兼所以化⼈⽽導⼊於無相境也。（三）得⼀⾏三昧，分三：甲、決定信解⽌觀二道，由於親近多佛，守此⼀⾏三昧，⽽⼊于堅信位，於⽌觀二道決定信解之。⼀⾏三昧者，唯此⼀事實，餘二則⾮真。唯此⼀種無相⾏之三昧也。然則如何運⽤⽌觀二道決定信解之耶？⽈：宜似可⽤寂照二門，寂則爲⽌，照則爲觀，寂⽽常照，照⽽常寂，再進⽽寂照如⻦翼之雙翔於太空，直撲於無相妙境，斯爲得也。⼄、不著世間禪味，由於慈悲⼼故，雖出世⽽不離世間，故對於世間諸禪三昧⽽能隨所修學，雖深得禪昧之樂，但無樂著，故能不⼊於禪魅之惑，智者必然也。甚⽽遍修⼀切菩提分法，⼀本此無著之精神⽽住於最上舍境。（經中無所樂著⼀句，私以爲上接“世間諸禪三昧之業”⽂，下通“遍修菩提分法”⽂。）此所謂求佛乘之道也。丙、去除二乘怖畏，由於決定信解故，雖⽣死⽽無怯畏，故對於二乘求證獨⾃涅槃之志⽽不好樂，雖能對治雜業，⽽得留惑，故得深⼊教化衆⽣之域。此所謂無住⼤般涅槃之道也，此中有三⼩科，後二科⽂⸺“不樂世間”，“不樂二乘”⸺實由於“決定信”之第⼀科⽂⽽來，由其信解篤切⽽能⼼無所動故，依⽂之次第，勉爲三科。經云：“以能習修向二觀⼼，最妙巧便，衆智所依，⾏根本故”。經中“最妙巧便”⼀句爲中⼼。上接“以依能習向二觀⼼”之⽂，此可證實⽌觀二道。乃爲最妙巧便之基本。最妙巧便者，即前⽂所謂不樂世間及二乘也。下接“衆智所依”之⽂，由於最妙巧便，⽽爲衆智之所依故。智爲唯⼀出世間法，無智不能證⼤菩提。衆智該擴世出世間之⼀切智，無不由於最妙巧便⽽穩定之，以⼊於坦途。經中謂⾏根本故，即經中所謂⼀實境界，⽽我所謂坦途⸺平坦⼤道者，是也。

**“復次，修學如上信解者，⼈有二種：何等爲二？⼀者利根，二者鈍根。“其利根者，先已能知⼀切外諸境界，唯⼼所作，虛誑不實，如夢如幻等，決定無有疑慮，陰蓋輕微，散亂⼼少，如是等⼈，即應學習真如實觀。“其鈍根者，先未能知⼀切外諸境界，悉唯是⼼，虛誑不實故，染著情厚，蓋障數起，⼼難調伏，應當先學唯⼼識觀。“若⼈雖學如是信解，⽽善根業薄，未能進趣；諸惡煩惱，不得漸伏；其⼼疑怯，畏墮三惡道，⽣⼋難處，畏不常值佛菩薩等，不得供養，聽受正法；畏菩提信難可成就。有如此疑怖及種種障礙等者，應於⼀切時⼀切處，常勤誦念我之名字。若得⼀⼼，善根增⻓，其意猛利。當觀我法身，及⼀切諸佛法身，與⼰⾃身，體性平等，無二無別，不⽣不滅，常樂我淨，功德圓滿，是可皈依。⼜復觀察⼰身⼼相，無常，苦，無我，不淨，如幻如化，是可厭離。若能修學如是觀者，速得增⻓淨信之⼼，所有諸障，漸漸損減。何以故？此⼈名爲學習聞我名者，亦能學習聞⼗⽅諸佛名者；名爲學⾄⼼禮拜供養我者，亦能學⾄⼼禮拜供養⼗⽅諸佛者；（編者注：⼀本中有下列二句，今附於後，以資備考：“名爲學聞⼤乘深經者；名爲學執持書寫供養恭敬⼤乘深經者；”）名爲學受持讀誦⼤乘深經者；名爲學遠離邪⻅，於深正義中不墮謗者；名爲於究竟甚深第⼀實義中學信解者；名爲能除諸罪障者；名爲當得無量功德聚者。此⼈捨身，終不墮惡道、⼋難之處，還聞正法，習信修⾏，亦能隨願往⽣他⽅淨佛國⼟。“復次，若⼈欲⽣他⽅現在淨國者，應當隨彼世界佛之名字，專意誦念，⼀⼼不亂，如上觀察者，決定得⽣彼佛淨國，善根增⻓，速獲不退。當知如上⼀⼼繫念思惟諸佛平等法身，⼀切善根中，其業最勝。**

二、明修⼈。道爲所修，⼈爲能修。明修道後，繼明修⼈。所謂⼈能宏道，⾮道宏⼈也。然修道者之根性不⻬，地藏悲愍詳爲指示之，其被化之對像者三，故於修⼈中分爲三科：（⼀）明利鈍⼈，（二）明障重⼈，（三）明修淨⼟⼈。初中標釋二科，釋中謂利根⼈，知境唯⼼，陰蓋輕⽽散亂少，應習真如觀；若鈍根⼈，不達外境不實，情染多⽽⼼難調，則宜先學唯識觀。此二種⼈爲⼤乘根性，雖有利鈍之殊，⽽較之前三乘⼈疑決不定，地藏示以懺悔占相者爲⾼勝也。（二）明障重⼈，於中先明因障需修，次明修獲功德。明修中⼜三：甲、勸持名，⼄、勸觀法身，丙、勸觀無常等相。因障重者業強善弱，畏墮三途，不值佛法，如能勤誦地藏聖號，⾃是滅罪⽣福之良策也。然因持名⽽增善根，即宜進修，普觀⾃身，等同佛菩薩法身，無別無二；⽽佛菩薩功德殊勝圓滿。速求皈依。⼜可觀察身⼼無常等相，如幻如化，勤修厭離。觀法身，觀無常，二觀雖有欣厭之殊，⽽同爲淨化身⼼增⻓功德；即持名功德亦極甚⼤。⾃下明功德。於中具有標起、徵問、申敘之三科。標釋如⽂，中敘中⼜二：⼀、明功德因，二、明功德果。其所以有功德者，以能聞佛菩薩名，供養佛菩薩，於⼤乘經，能聞，能持，能供養，能書寫，不謗深義，能證實相。並能滅罪⽣善也。以能積此功德善因，捨身後之功德善果，⾃可如券操⼿，決定不墮惡道，隨願⽽往⽣淨⼟也。（三）明修淨⼟⼈，看經勢，此修淨⼟者，即上⽂往⽣淨⼟之功德善果。但經中⼜⽤復次二字另起，似爲專指修淨⼟之另⼀機者，其實指彼指此，皆無不可，今爲從嚴判別，則指另⼀修淨⼟者之機也。凡修淨⼟者，能得⼀⼼不亂，定可往⽣佛國；能如前⽂觀法身⽽修，觀佛莊嚴福德，則其善業最勝矣。所明之修⼈，經中⼈別爲此三類⽿。

**“所謂勤修習者，漸漸能向⼀⾏三昧，若到⼀⾏三昧者，則成⼴⼤微妙⾏⼼，名得相似無⽣法忍。以能得聞我名字故，亦能得聞⼗⽅佛名字故；以能⾄⼼禮拜供養我故，亦能⾄⼼禮拜供養⼗⽅諸佛故。以能得聞⼤乘深經故，能執持書寫供養恭敬⼤乘深經故，能受持讀誦⼤乘深經故，能於究竟甚深第⼀實義中不⽣怖畏，遠離誹謗，得正⻅⼼，能信解故，決定除滅諸罪障故，現證無量功德聚故。所以者何？謂無分別菩提⼼，寂靜智現，起發⽅便業種種願⾏故，能聞我名者，謂得決定信利益⾏故，乃⾄⼀切所能者，皆得不退⼀乘因故。若雜亂垢⼼，雖複稱誦我之名字，⽽不名爲聞，以不能⽣決定信解，但獲世間善報，不得⼴⼤深妙利益。如是雜乘垢⼼，隨其所修⼀切諸善，皆不能得深⼤利益。**

三、明修習，經中⽂勢，似亦爲前⽂“勤修不息能⼊⼼寂三昧”⼀語之註腳。（前修道科中有“得⼼寂三昧已，復⼊⼀⾏三昧”⽂。）前⽂由⼼寂⽽⼊⼀⾏，此處經⽂標起⽈：“所謂勤修習者，漸漸能⼊⼀⾏三昧”云云，可⻅此⽂似補⾜其前⽂之語意者。⼜者，在前明障重⼈，其修⾏之功德，由於供養，持名、若聞、若持、或書寫⼤乘經等，此處說⼊⼀⾏三昧，名得相似無⽣法忍，亦由禮佛、聞名、供養、書寫⼤乘經等。但前⽂中之書寫持名等仍稱學習，即仍在學習供養或讀誦之階段，此已進⼊⾄⼼實⾏此諸法事之階段。按此⽽觀，此⽂似亦補其前⽂中修⾏功德之語意所未盡者。此⼀段⽂，細觀之。既與前⽂相關，⽽與前上二⽂，⼜不連接，另⾏標起，故特辟⼀科，名爲修習，意明此⽂，專謂修⾏⽤功之態度也。於中分二：⼀、敘說修⾏因果，二、徵釋修習因果。敘說中⼜二、先果，後因。修習果者，修習得⼊⼀⾏三昧，⼊三昧，則成⼴⼤⼼⾏，證⼊相似無⽣法忍。修習因者，以能聞佛菩薩名，供養、禮拜佛菩薩；聞、持、書寫，供養⼤乘經；不怖深義，遠離誹謗，起正⻅⽽信解，滅除罪障⽽證功德故。在徵釋修習因果中，即徵釋此修習因果之關係也。所以者何是徵詞，徵後再釋，釋中⼜二：⼀、正陳，二、反說。正陳中三：（⼀）明無⽣忍之相似境，此時寂靜智現，能起⼴⼤願⾏；由願⾏⼤，寂淨智增勝，此所以修習因果之關係，尤爲密切也。（二）聞名之利益，聞諸佛名，菩薩名，即能決定信此爲利益⾏；⽣佛感應道交，此亦爲修習因果之關係也。（三）泛說諸⾏之功德，凡⼀切所能⸺聞、持、供養等，於⼀乘因皆得不退；由聞持供養等之修習，獲得不退⼀乘之修果，故其修習因果之關係，⾄爲緊要。在反說中，從反顯其修習之不能發⽣正確或合理之因果關係，則不能獲得實際利益。於中分二：甲、聞名⽽⼼胡亂，縱聞地藏聖號，帶有雜亂⼼⽽持誦，信不定，則不得⼤利。⼄、雜亂⽽修諸善，縱修善⽽⼼雜亂，亦不獲⼤利也。從反正兩說中，推陳修習之因果關係⾄爲詳盡，⾏者可不深察⽽實⾏之！

**“善男⼦！當知如上勤⼼修學無相禪者，不久能獲深⼤利益，漸次作佛。深⼤利益者，所謂得⼊堅信之位，成就信忍故；⼊堅修位，成就順忍故；⼊正真位，成就無⽣忍故。⼜成就信忍者，能作如來種性故；成就順忍者，能解如來⾏故；成就無⽣忍者，得如來業故。漸次作佛者，略說有四種。何等爲四？⼀者，信滿法故作佛。所謂依種性地，決定信諸法不⽣不滅，清淨平等，無可願求故。二者，解滿法故作佛。所謂依解⾏地，深解法性，知如來業無造無作，於⽣死涅槃，不起二想，⼼無所怖故。三者，證滿法故作佛。所謂依淨⼼地，以得無分別寂靜法智，及不思議⾃然之業，無求想故。四者，⼀切功德⾏滿⾜故作佛。所謂依究竟菩薩地，能除⼀切諸障，無明夢盡故。“復次，當知，若修學世間有相禪者，有三種。何等爲三？“⼀者，無⽅便信解⼒故，貪受諸禪三昧功德⽽⽣憍慢，爲禪所縛，退求世間。“二者，無⽅便信解⼒故，依禪發起，偏厭離⾏，怖怯⽣死，退墮二乘。“三者，有⽅便信解⼒，所謂依⽌⼀實境界，習近奢摩他、毗婆舍那二種觀道故，能信解⼀切法唯⼼想⽣，如夢如幻等，雖獲世間諸禪功德，⽽不堅著，不復退求三有之果；⼜信知⽣死即涅槃故，亦不怖怯，退求二乘。如是修學⼀切諸禪三昧法者，當知有⼗種次第相門，具⾜攝取禪定之業，能令學者成就相應，不錯不謬，何等爲⼗？⼀者，攝念⽅便相；二者，欲住境界相；三者，初住境界，分明瞭了，知出、知⼊相；四者，善住境界得堅固相；五者，所作思惟，⽅便勇猛，轉求進趣相；六者，漸得調順，稱⼼喜樂，除疑信解，⾃安慰相；七者，克獲勝進，意所專者，少分相應，覺知利益相；⼋者，轉修增明，所習堅固，得勝功德，對治成就相；九者，隨⼼有所念，作外現功業，如意相應，不錯不謬相；⼗者，若更異修，依前所得⽽起⽅便，次第成就，出⼊隨⼼，超越⾃在相。是名⼗種次第相門，攝修禪定之業。”**

四、明修禪，關於上⽂⼀章，已判爲修習⼀科⽽成⼀專節，如上述矣。若作另⼀看法，即不需另⾏分科，似亦可通。即在前修⼈⼀科中第二障重⼈，其修⾏之功德，由於學習持名供養等佛事，能滅罪⽽得往⽣。經中在我判之修習⼀科中，似繼明障重⼈修習功德後⽽謂正能實⾏持名供養等佛事，得發菩提。起⼤業⽤。因此，不必另分修習⼀科，謂⾏者初步滅罪往⽣之功德，由於學習供養持名等佛事，進⽽證得智慧起⼤業⽤之功德，由於實⾏持名供養等佛事也。此處明修禪之⼀科，在經中列無相禪⼀名，似可判爲修禪，⽽且⽂勢另起，另判⼀科，似亦有據。但，所謂無相禪者，其意仍指前⽂之真如觀或⼀⾏三昧相似無⽣忍等，並⾮另有野狐禪也。再者，前⽂對於持名供養等佛事之學習與實⾏，已揭示成果之不同，即暗顯其階位相差矣。此處修禪⽂中之線索，似亦⾃前⽂⽽來，因前爲暗示階位，此爲明顯階位，既爲同明修⾏階位，似亦無需另判修禪之⼀科也。今以⽂⽓特⽴，意旨另成⼀局，仍另判爲修禪之⼀科，⽽此禪者，偏重於修⾏之禪果位置⽽⾔也。於中分三：（⼀）修證無相禪，（二）修習有相禪，（三）諸禪次第相門。於無相禪中，分標釋二科，總標修禪不久獲⼤利⽽漸次成佛，釋中⼜二：⼀、釋得⼤利，二、釋漸次作佛。⼊堅信、堅修、正真三位，如次成就信忍、順忍、無⽣忍；⽽信、順、無⽣之三忍，如次⽽作如來種性，解如來⾏，成如來業，此所謂得⼤利也。云何漸次作佛？作佛有四種，信滿故，解滿故，證滿故，⼀切功德滿故，此即因修⾏⽽漸次作佛也。（二）相禪與無相禪，前二種無⽅便信解，⼀爲禪縛退求世間，⼀畏⽣死退落二乘；其第三種，有⽅便信解，進修⽌觀，不著世間，亦不求於二乘。此與前二相反，從著⼿處⾔，爲有相禪，從演進⽽⾔，則爲無相禪：故經⽂總標爲有相禪，⽽科⽂則判爲相、無相禪也。（三）諸禪次第相門，其中詳列修禪之⼗種次第相門，以便修禪者驗知修禪之次第相，詳如經⽂，茲不煩述。總核修禪之三科所述，初明位置，次明有相禪，再次，禪次第相，似爲各別割截之三科，意義不相渾淆。如另⼀細看，似因禪位之演進，⽽次第涉及禪相之演進，再論及修禪次第相之演進，似爲同在演進之過程上⽽發明者，其中較有融貫之性質也。⼜者，其中既皆爲闡述演進之過程，即皆有本末始終之義，殊多便於⾏者之查考。古訓云：物有本末，事有終始，知所先後，則近道矣者是也。⼜者，三科中，縱有禪位、禪相、禪次第相所詮不同，⽽皆對於演進位置詳列無遺，故判經⽂同爲明果位者，想亦無妨。（所化契理竟）正宗分中第二、能化契機。前第⼀科，明契理，是明所化者令其契乎理，此中明契機，是明地藏菩薩能化⼈善能說法安慰衆⽣之契乎機，此契理契機，乃全經之主要綱脈也。今契機⼀科中，⽂簡⽽義岐，於中⼤別爲二：⼀、堅淨信問，二、地藏答。答中⼜三：⼀、略示說法契機，二、⼴顯說法契機，三、結明應知善說。茲依次述之。

**爾時，堅淨信菩薩摩訶薩問地藏菩薩摩訶薩⾔：“汝云何巧說深法，能令衆⽣得離怯弱？”地藏菩薩摩訶薩⾔：“善男⼦！當知初學，發意求向⼤乘，未得信⼼者，於無上道甚深之法，喜⽣疑怯，我常以⽅便，宣顯實義⽽安慰之，令離怯弱，是故號我爲善安慰說者。云何安慰？所謂鈍根⼩⼼衆⽣，聞無上道最勝最妙，意雖貪樂，發⼼願向，⽽復思念求無上道者，要須積功⼴極，難⾏苦⾏，⾃度度他，劫數⻓遠，於⽣死中久受勤苦，⽅乃得獲，以是之故，⼼⽣怯弱。我即爲說真實之義，所謂⼀切諸法，本性⾃空，畢竟無我，無作無受，無⾃無他，無⾏無到，無有⽅所，亦無過去現在未來；乃⾄爲說⼗⼋空等，無有⽣死涅槃⼀切諸法定實之相⽽可得者；⼜復爲說⼀切諸法，如幻，如化，如⽔中⽉，如鏡中像，如乾闥婆城，如空⾕響，如陽焰，如泡，如露，如燈，如⽬瞖，如夢，如電，如雲；煩惱⽣死，性甚微弱，易可令滅；⼜煩惱⽣死，畢竟無體，求不可得，本來不⽣，實更無滅；⾃性寂靜，即是涅槃。如此所說，能破⼀切諸⻅，損⾃身⼼執著想故，得離怯弱。**

⼀、略示說法契機，⾃善男⼦⾄得離怯弱之⽂⽌。於中⼜二：⼀、混說安慰疑怯深法者，二、剖析如何安慰求⼤乘者。從云何安慰之⽂起，於中分二：⼀、所安慰者之態度，二、能安慰之法化。其被安慰者態度云何？其⼈願向無上佛道，但深慮⻓劫度他之⾏難⾏，故地藏說法安慰之。其能安慰之法化云何！即地藏菩薩善巧法化⽽能安慰之。於中分四：⼀、說畢竟空，二、說如巧有。畢竟空中、無作、受、⾃、他、⾏、到、⽅所、無過、現、未，諸相不可得。如幻有中，似⾕、響、焰、泡、露、電等。三、說⾃性涅槃，明⽣惑無體，⾃性即是涅槃。四、結說損執離怯，如⽂可知。

**“復有衆⽣，不解如來⾔說旨意故⽽⽣怯弱。當知如來⾔說旨意者，所謂如來⻅彼⼀實境界故，究竟得離⽣⽼病死衆惡之法，證彼法身，常恆清涼，不變異等無量功德聚，復能了了⻅⼀切衆⽣身中，皆有如是真實微妙清淨功德，⽽爲無明闇染之所覆障，⻓夜恆受⽣⽼病死無量衆苦。如來於此起⼤慈悲，意欲令使⼀切衆⽣離於衆苦，同獲法身第⼀義樂。⽽彼法身，是無分別離念之法。唯有能滅虛妄識想，不起念者，乃所應得。但⼀切衆⽣，常樂分別取著諸法，以顛倒妄想故⽽受⽣死。是故如來爲欲令彼離於分別執著想故，說⼀切世間法畢竟體空無所有；乃⾄⼀切出世間法，亦畢竟體空無所有。若⼴說者，如⼗⼋空。如是顯示⼀切諸法，皆不離菩提體。菩提體者，⾮有⾮無，⾮⾮有，⾮⾮無，⾮有無俱；⾮⼀，⾮異，⾮⾮⼀，⾮⾮異，⾮⼀異俱，乃⾄畢竟無有⼀相⽽可得者，以離⼀切相故。離⼀切相者，所謂不可依⾔說取，以菩提法中，無有受⾔說者，及無能⾔說者故；⼜不可依⼼念知，以菩提法中，無有能取可取，無⾃無他，離分別相故。“若有分別想者，則爲虛僞，不名相應。如是等說，鈍根衆⽣不能解者，謂無上道如來法身但唯空法，⼀向畢竟⽽無所有，其⼼怯弱，畏墮無所得中，或⽣斷滅想，作增減⻅，轉起誹謗，⾃輕輕他。我即爲說如來法身，⾃性不空，有真實體，具⾜無量清淨功業。從無始世來，⾃然圓滿，⾮修⾮作。乃⾄⼀切衆⽣身中，亦皆具⾜，不變不異，無增無減。如是等說，能除怯弱，是名安慰。“⼜復愚癡堅執衆⽣，聞如是等說亦⽣怯弱，以取如來法身本來滿⾜，⾮修⾮作相故，起無所得想⽽⽣怯弱，或計⾃然，墮邪倒⻅。我即爲說修⾏⼀切善法，增⻓滿⾜，⽣如來⾊身，得無量功德清淨果報。如此等說，令離怯弱，是爲安慰。⽽我所說甚深之義，真實相應，無有諸過，以離相違說故。云何知離相違相？所謂如來法身中，雖復無有⾔說境界，離⼼想念，⾮空⾮不空，乃⾄無⼀切相，不可依⾔說示，⽽據世諦幻化因緣，假名法中，相待相對，則可⽅便顯示⽽說。以彼法身，實無分別，離⾃相，離他相，無空，無不空，乃⾄遠離⼀切諸相故，說彼法體爲畢竟空無所有，以離⼼分別想念，則盡無⼀相⽽能⾃⻅⾃知爲有，是故空義決定真實，相應不謬。“復次，即彼空義中，以離分別妄想⼼念故，則盡畢竟無有⼀相⽽可空者，以唯有真實故，即爲不空，所謂離識想故，無有⼀切虛僞之相，畢竟常恆，不變不異，以更無⼀相可壞可滅，離增減故。⼜彼無分別實體之處，從無始世來，具無量功德，⾃然之業，成就相應，不離不脫故，說爲不空。如是實體功德之聚，⼀切衆⽣雖復有之，但爲無明瞖覆障故，⽽不知⻅，不能克獲功德利益，與無莫異，說名未有。以不知⻅彼法體故。所有功德利益之業，⾮彼衆⽣所能受⽤，不名屬彼。唯依遍修⼀切善法，對治諸障，⻅彼法身，然後乃獲功德利益，是故說修⼀切善法，⽣如來⾊身智身。**

二、⼴顯說法契機，⾃復有衆⽣⾄⽣如來⾊身智身之⽂⽌。此中⽂⻓義雜，分二⼤科：⼀、衆⽣不解佛法意趣，二、地藏善巧開示衆⽣。⾃復有衆⽣⾄不名相應之⽂爲前⼀科，⾃如是等說⾄⽣如來⾊身之⽂爲次科，其義如下。⼀、衆⽣不解佛法意趣，⼜二：（⼀）衆⽣云何不解？（二）佛法云何意趣？（三）衆⽣不解故示教。衆⽣云何不解，即衆⽣不解之態度，即“復有衆⽣⾄⽽⽣怯弱”之短⽂，謂不解意旨即⽣怯弱也。（二）如來⾔說之旨意，即當知如來⾄乃所應得之⽂是。衆⽣爲能不解之⼈，如來意⾔爲其所不解之法，故次⼈⽽明法，如來意⾔云何？⽂中約有二點：甲、明如來之所證，⼄、明如來之所願。如來所證者，彼爲⼀實境界，爲不變異之功德聚，乃衆⽣⼼中本具之功德，無明覆⽽受衆苦。⼄、如來所願者，在令衆⽣離衆苦，證法身，惟須滅識離念始可得也。（三）因衆⽣不解⽽如來示教，⾃但⼀功衆⽣⾄不名相應之⽂⽌。⼀般衆⽣對於如來所說所願，雖不能解，如來正欲顯其所說所願，所以不得不詳爲示教也。於中二：甲、開示之動機，⼄、開示之法相。前⽂明離念⽽能滅苦證法身，但衆⽣取執受⽣死，此所以肇興如來開示之動機也。因欲明如來開示者爲何？乃有開示法相之⼀科，於中分二、說畢竟空，說菩提體，是也。空義⼴說⼗⼋種，菩提即⼀切法。明菩提體分二：⼀、總以諸⾮明離相，二、復以絕⾔絕思明離相。蓋菩提體，⾮有無、⼀異，畢竟無相可得，故以諸⾮明之。推其相之不可得者，無能說、受說者，故無說；無能取、所取，故無念；無說無念，故無相也。此中⽂意鉤鎖連環，婉延曲折，似覺重疊，⽽不易覓其端緒，但，若如上仔細剖析，反覺經⽂之妙義橫⽣，頗多興味。並覺地藏是⼀善說法之⼤菩薩，⽂從凌空騰起，不啻⻘天之普蔭蒼⽣，原爲暢宣⾃身說法善巧，安慰衆⽣，卻從衆⽣不解佛意處⽽婉轉道來，願⼼偉⼤。二、地藏善巧開示衆⽣，由於上⽂之衆⽣不解佛法意趣，則難免於淪溺，地藏⼤⼠從⽽愍之，諄諄不倦⽽開示之。於中分二：甲、對機說法，⾃如是等說⾄是爲安慰之⽂是；⼄、所說離過，⾃⽽我所說⾄⽣如來智身⾊身之⽂⽌。因機設教，機不同⽽教則異，故於對機說法中⼜分二科：⼀、對執空者說⾃性不空，二、對執⾃然者說果由因修。前者爲斷⻅⼈，說佛法身本⾃具⾜，令其了悟其⾃身中亦具功德莊嚴也。後者爲常⻅⼈，以爲⾃然⽽⾮修成，說如來由於修集福智⽽成兩⾜，促勿因循⽽求前進也。此二科中，若再分⼩科，皆先明機，次法示，查對經⽂便知。地藏菩薩，如此所說，果與實相相應否？如其相應，⼜從何證知歟？此所以⽽有所說離過之⼀科也。於中三：⼀、案定，即申敘所說無過，二、徵問，即經中云何知離相違相，三、解答，即所謂如來法身中以下之經⽂。答中⼜分二科：⼀、總明無相，二、別明空不空。此中⽂義，似爲詮表如來法身之性相，⽽⾮明地藏說法之善巧耶？答，蓋地藏所說者，爲示如來之法身，所說離過，故爲善巧也。在總明無相中，⼀、法身⾮空⾮不空故不可說，二、據世因緣相待故可說，三、以法身離相故說空。在別明空不空中分二：⼀、空中具諸德業故不空，二、衆⽣雖有法身⽽不知故空，於中⼜二、先明無明障彼法身，次勉修善求獲功德。此即地藏善巧開示衆⽣之教法也。

**“善男⼦！如我所說甚深之義，決定真實，離相違過，當如是知。”**

三、結明應知善說，此即從善男⼦⾄當如是知之經⽂，地藏於上⽂中，或略示其說法契機，或⼴顯其善慰衆⽣，既契理⽽安慰衆⽣，當知所說真實，無相違過，⾏者其勉⽽信受奉⾏之。⼤⽂⾄此，爲最後⼀章。三、流通分

**爾時，地藏菩薩摩訶薩說如此等殊勝⽅便深要法門時，有⼗萬億衆⽣，發阿耨多羅三藐三菩提⼼，住堅信位；復有九萬⼋千菩薩得無⽣法忍。⼀切⼤衆各以天妙⾹華供養於佛，及供養地藏菩薩摩訶薩。爾時佛告諸⼤衆⾔：“汝等各各應當受持此法門。隨所住處，⼴令流佈。所以者何？如此法門，甚爲難值，能⼤利益，若⼈得聞彼地藏菩薩摩訶薩名號，及信其所說者，當知是⼈速能得離⼀切所有諸障礙事，疾⾄無上道。”於是⼤衆皆同發⾔：“我當受持，流佈世間，不敢令忘。”爾時，堅淨信菩薩摩訶薩⽩佛⾔：“世尊，如是所說六根聚修多羅中，名何法門？此法真要，我當受持，令末世中普皆得聞。”佛告堅淨信菩薩：“此法門名爲占察善惡業報；亦名消除諸障，增⻓淨信；亦名開示求向⼤乘者進趣⽅便，顯出甚深究竟實義；亦名善安慰說，令離怯弱，速⼊堅信決定法門。依如是名義，汝當受持。”佛說此法門名已，⼀切⼤會，悉皆歡喜，信受奉⾏。**

> ### 乙三、受益流通分

諸經於經⽂垂告結束時，殆皆具有流通⼀分。在流通⽂中有通性別性二種。如佛說經已，⼤衆喜⽽奉⾏，諸經⼀律例⾏之⽂，今名之⽈通性。此外，別性之⽂，諸經中，則有無不定，故名之爲別性也。本經流通分中分二：⼀、別性流通，二、通性流通。別性流通中，分三：⼀、聽衆獲益，二、佛囑流佈，三、問答經題。本經法主，即地藏⼤⼠，全經要義，悉爲⼤⼠宣說。⼤⼠說法善巧，獲益者多，有得堅信或無⽣忍者，亦有以⾹華供養佛菩薩者。地藏說法，原爲佛之囑託；地藏說已，佛勸⼤衆持名信法，⼴爲流佈，衆皆表示遵囑不忘。⼀經題⽬，關係全經意旨，⾏者多持⼤乘經名⽽獲實益。本經請法者之堅淨信菩薩，領受經義，如百川之會流於海，⽽於經題⼀事，特請⼤覺慈示，以便後學之提摯綱領也。佛爲其提示四名，蓋經中實具如此四種要義；尤爲要者，即令⾏者占察業報⽽增⻓堅信，或示求⼤乘者之⽅便⽽顯究竟實義也。以下爲衆聽佛說信受奉⾏之通性流通⽂作結。

> ## 甲三 分論

本論只求提摯其經⽂之綱要，⽽於經義⽞奧隱祕者未能抉擇，今爲分別探索⽽顯示之，姑名之爲分論。⼀、本經題旨經題猶⽂題，凡作⽂者，需先審題旨⽽後著筆，庶不致抒泄意⻅⽽溢出於⽂思之外也。⼀經題，掌握全經之涵義，則如⼀⽂題之統擴全篇構思，故經題之研究殊重要矣。且就字義略釋之，⼀切佛法，概爲闡發因果原理，善惡業報四字，即明因果之不爽也。業爲因，報爲果；業有善惡，報有苦樂。即善因得善果，惡業得惡報。業之中，若善若惡，皆⼤別爲⼗種，分⾪於身⼝意之三者，因⽽同⼀⼈之作業，時善時惡，殊難⻓守其志⽽不變，故所感⼀身招報，⾃然苦樂駁雜。⾟酸不均，勢必然也。然此善惡業報，⼜如何⽽占察之歟？請先明占察。⽽後明如何占察，世⼈在愚昧無知中，每多好奇弄神。於過去不知事，於未來不明事，每多欲得其朕兆⽽求其可知；此種設計求知之事，即所謂占察也。⼜如何⽽占察之？本經中所示之三種輪相，⽤以占其所未知者⽽驗其答案之爲如何者是也。關於三輪占相之事，當然仁智所⻅各異，然佛法因權設教，化邪爲正，固不失爲⽅便也。如善⽣經中，善⽣受其⽗囑，於⽗死後，實⾏禮敬六⽅，世尊⻅⽽愍之，教以賢聖法中之禮六⽅法；此爲隨順世間禮六⽅名義⽽改進⾃⼰身⼼⼊於理性化之禮六⽅也。佛法雖隨順世間名⾔，⽽其意旨則別。本經中地藏教以三輪占相，亦所以隨順世情⽽融會於佛法爾。世間⼈，在任何疑⽽未決之情事發⽣，必多占⼘於筮⻳以求決，其愚昧盲動殊可憐，地藏慨夫佛弟⼦中，於⼤乘實義，不⽣堅決信仰，反多因疑⽽取決於占⼘，所以授以三輪占相，勉其信仰之堅定也。進⽽⾔之，占察善惡業報，固可運⽤地藏所示之三輪法，然善惡業報，爲⾃作之，⾃受之者，若欲驗知其過去業因與未來果報之爲如何，則可於⾃⼰身⼼中求，如其⾃⼼淨，⾃身爲善，乃過去善業所等流者，⽽望於未來果報亦可作酬償也。本經中，初示三輪占相，後明⼤乘進趣⽅便，即漸次誘導衆⽣，隨順世情融歸佛法，並令其實踐⼤乘⾏門，依⼀實境界⽽進修也。二、說聽師資⼤乘經中，除無問⾃說外，餘分教中多由請問⽽後酬答也。問者爲資，答者爲師；師者說教，資者聽法。合⽽⾔之，則爲說聽師資。本經中，問者爲堅淨信，答者爲地藏菩薩。茲先略明二菩薩，次再敘及此二菩薩云何興起本經教法？且略明堅淨信，華嚴經云：信爲道源功德⺟。信解⾏證爲修學佛法之程序，其中以信爲最基本者，⼗⼀善⼼所中，信亦列居⾸位，淨⼟宗信願⾏之三資糧中，信亦爲淨⼟宗之根本⾏；在菩薩位中，有信住⾏向地五級，⽽以⼗信位爲始基。信在佛法中，隨處⻅其重要性，換⾔之，佛法無信則不能⼊也。云何名爲淨信？此可作爲二釋：⼀、同爲⼀信，其中有理信者，有迷信者，因⽽信有正邪之差。迷信出於荒誕不稽，託於假借幻想，惑於邪說妖⾔，發於理智不清，如[⾔+舀]⻤昧神者是也。理性由聖賢名⾔之啓迪，學術思想之掘發，或由⾼上宗教之修養，以及禪定智慧⽣活中之所得，故與迷信者迥異。此堅淨信菩薩，已能穩固堅定其理性化之淨信⽽棄絕⼀切愚昧性之迷信，故名爲堅淨信也。二、依佛法⾔，淨信者，信以淨爲性，⾃淨淨他，如⽔清珠之⾃清清他，離淨之性，則無信也。若上⽂之理性，可名爲信，迷信即不名爲信也；堅淨信者，在佛法中最低證⼊⼗信位，或已晉⾄地上菩薩。次再復明地藏菩薩，地藏⼤⼠之本事，及其過去因緣，詳⻅地藏本願經。在本經中，世尊亦略爲紹介，謂其久越薩婆若海，依其願⼒及本⼟衆⽣之緣，菩薩⽅便權現⽽教化之，德相除如來不能及，化業唯等覺堪與⽐⽿。按地藏之名義⽽⾔，地乃⼀⽐喻，能含藏⽽孕育萬物者⽈地。此地意⽬⼼地；地能韞物，⼼中亦含藏無量萬法種⼦，⼀切善惡業果，莫不鹹由⼼地所⽣，故名之爲地藏。二菩薩已明，茲再⾔其興起本經教法之因緣，即明其何以由此二菩薩⽽發明此經之意旨也。此經主要意旨，在袪除胡信，令⽣正信。疑⽽不決，信⽽不⽣，是佛法之⼤障，故本經以堅淨信菩薩爲發起問法之⼈，其隱意，即提⾼佛弟⼦之淨信也。所信者爲誰？釋尊囑令地藏菩薩爲本經之說法主，不啻囑令信仰地藏菩薩。地藏爲誰？就事⾔，當如地藏經中所⾔其⼈；就理⾔，即菩提⼼中含藏之萬德莊嚴；然事理雖殊，⽽實相融不二，因事上之地藏由於圓成理上之地藏⽽證得，故所信者，當藉事⽽顯理，由信事地藏⽽顯理地藏也。總⽽⾔之，本經點出學佛者之主要條件，則在⼀信字，信⽽需堅決，尤以理信爲要，勿信⼼外有法，需信其⾃⼼，⾃⼼含藏無漏功德，即所謂地藏菩薩，果能如此信⽽堅，則本⼼之地藏⾃顯。⽊經特以此二菩薩⽽爲說聽師資者，蓋即提倡深信⾃⼼也。三、刻輪占相經中對於如何刻輪，如何占相，皆有明⽂，似不必再⾏論列，然其⽂義隱晦，故作⼀商討研究之。欲問感招果報之若何，莫若審查⾃⼼之動念，故⼘筮占相，多餘事也。然欲斂外境⽽歸於⼼，地藏示以刻輪占相，亦誘初機之⼤⽅便⽿。⼀、如何刻輪？經云：“善男⼦，欲學⽊輪相者，先當刻⽊如⼩指許，使⻓短減於⼀⼨，正中令其四⾯⽅平，⾃餘向兩頭斜漸去之，仰⼿傍擲令使易轉；因是義故，說名爲輪。”按經意，既名⽊輪，輪有轉動義，則輪必爲圓形無疑。⼜謂，其⼤若⼩指許，⻓短不滿⼀⼨，則此⽊輪，想爲橢圓形矣。⼜謂，正中令其四⾯⽅平，⾃餘向兩頭斜漸去之。按⽂義觀，似謂此⼀橢圓形⽊輪之正中處，刻爲四⾯（東⻄南北）之⽅平相，在⽅平相之兩頭，漸漸向斜刻去，成爲尖圓形，如此，則輪相成矣。但若細⼼究之，輪相果爲正中⽅平。兩頭尖圓，是否便於仰⼿擲占，恐成疑問。私意，如其不便擲占。直刻⽊爲不⾜⼨⻓之橢圓形輪相，可也；在其正中之四⽅處，就其四⾯相等之地位，⽤筆畫成四⽅格，以便在⽅格中記載善惡等字樣，或畫豎線之⻓短，橫線之淺深等，如此，既順經意，亦可便於占⼘也。如不⽤筆畫成四⽅格，直就⽊輪正中四⾯所占之⽅分⽽記載字樣等，亦未始不可也。二、輪相⼏種？依經⽂觀，（⼀）⼗輪相，示其宿作善惡業類差別，（二）三輪相，示其宿業久近強弱等差別，（三）六輪相，示其三世受報差別。前二統驗過去之積業，後⼀可占三世之果報。然則此三輪相，何故輪數不同，⽽有⼗輪三輪六輪之殊？（⼀）初輪所以定爲⼗數者，⼤別業爲⼗種，即殺、盜、淫、妄⾔、綺語、兩⾆，惡⼝、貪、嗔、癡是，此爲⼗惡業，反之，則爲⼗善業。因業有⼗種，故刻⽊輪爲⼗，於每⼀輪之正⾯，書記⼀善，其善之對⾯書記⼀惡，恰好⼗輪，總攝⼗善⼗惡以盡也。當占相時，⼿執⽊輪於淨物上傍擲之，以驗其所現字樣爲善爲惡或善惡雜也。經中⾔於淨物上擲輪占相，既⾔淨物，當⾮地⾯之不淨者，宜置⼀清淨器⽫⽽⽤之。（二）次輪規定爲三數，因業雖有⼗種，⽽造業之具，僅有身、⼝、意之三種，故次輪刻⽊爲三⸺即刻三個⽊輪，即⽤身⼝意分配於三輪。換⾔之，於三輪上分別書記身⼝意三字樣，⼀輪書⼀字樣，三輪攝身⼝意盡。因欲占得前世三業之強弱等情，即於每⼀輪相之中段⽅平處，書記標誌；每輪正中有四⽅平處，書記四種不同之式樣。輪之中正⼀⾯，畫⼀⻓形豎線⾄⽅平處之頂格，以示積善久⽽⾏猛利；輪正中之次⼀⾯，畫⼀⻓豎線，較前細短，局於⽅平處之頂格內，以示善業近⽽基始定；輪之第三⾯，畫⼀粗深之橫線，以示惡業增上⽽猛利；其第四⾯。畫⼀淺細之橫線，以示習惡伊始⽽未⾄增上。初輪僅占善惡業別。故⼗輪⻬擲通占。此輪欲知其久近與強弱，及其所屬身⼝意之差別，則不得三輪⼀擲通占，當隨⾏者意念，⽤身意⼝三輪分別占之爲宜。（三）後輪相如何？當刻⽊爲六輪。以⼀切諸法，不出三六⼗⼋界，故⼗⼋數，即攝盡⼀切諸法。今⽤⼗⼋數配合於六輪，故每輪書記三個數字，即⼀輪書⼀二三字樣，⼀輪書四五六字樣，⼀輪書七⼋九字樣，⼀輪書⼗、⼗⼀、⼗二字樣，⼀輪書⼗三、⼗四、⼗五字樣，⼀輪書⼗六、⼗七、⼗⼋字樣。假定每輪中正有四平⽅處，在三平⽅處之三⾯，分別書寫數字，餘⼀⾯，空之不書，可也。此受輪相如何占之？經云：“欲使決疑意者，應當三擲此第三輪相，占計合數，依數觀之，以定善惡。”依經⽂觀，初輪爲⼗輪⻬擲通占，次輪乃三輪身⼝意別擲各占，後輪爲六輪共擲同占⸺作三次共擲，依三次所得之總數⽽占驗其所問之事⸺果爲依此三擲輪相。⼜如何⽽驗知其所問之事爲善爲惡耶？經謂“占計合數，依數觀之，以定善惡。”此簡要經⽂，義甚隱晦不詳，茲以愚意⽽推之，所謂“占計合數”者，占，即三次擲輪之占相；計，即通盤計算；合數者，謂將三擲輪相統計之數⽽總合之也。但經中所謂“依數觀之，以定善惡”⼀詞，似不易解。究依何數⽽定爲善？⼜依何數⽽定爲惡？直令⼈迷⼊霧中。愚意推之，數乃⾏者在未擲輪占相之前，須先研究在三六⼗⼋界中，若⾏三次擲占。其得最多之數字爲若⼲？即在此若⼲之最多數中，由⾏者假定某數爲善，某數爲惡，假定此善惡之數字已，再⾏三擲其輪，三擲輪相所得之總數爲若⼲，再與⾃⾏假定之數字爲若⼲以相對驗其爲善惡，經此兩相⽐對，善惡結論可知，此即經中依數⽽觀以定善惡也。（編者注：請讀者⽐較其他經注。）四、⾃誓受戒經云：“復次，未來之世，若在家若出家諸衆⽣等，欲求受清淨妙戒，⽽先已作增上重罪不得受者，亦應如上修懺悔法，令其⾄⼼得身⼝意善相已，即應可受。”⼜云：“若彼衆⽣……及願總受在家出家⼀切禁戒……⽽不能得善好戒師……仰告⼗⽅諸佛菩薩請爲師證……⾃誓⽽受，此亦得戒。”此爲本經明次輪相中之⽂。蓋謂末世衆⽣，障既深，罪亦重，欲受淨戒，需先懺悔，如染⾐之需先去垢，垢不去，則⾐不著⾊，縱能著⾊，其⾊亦不均，難免帶有斑點穢污之痕跡；尤者，末世之善好戒師難遇，憑何⽽能得戒？地藏慈隆悲極，令其仰⽩諸佛，⾄⼼懺悔，如法占輪，求得身⼝⼼之三業善相，當可求受⽽得戒也。經⽂⼤旨，約如上述，歷來⼤德中，對於本經發⽣最敬仰之反應者亦不乏⼈。其最著者，如蓮池、蕅益、弘⼀諸⼤師等，蓮池⼤師撰地藏本願經序；蕅益⼤師久居九華⼭，⼀⽣奉祀地藏菩薩，⾃稱爲地藏之孤⾂；弘⼀律師，普勸淨宗道侶兼持誦地藏經，其經計有三種，即地藏本願經，地藏⼗輪經，地藏占察善惡業報經是。關於本經發明占輪懺罪⾃誓受戒之原則，蕅益、弘⼀二⼤師極端崇信。如蕅益⼤師，曾實⾏禮占察懺儀，求得清淨輪相⽽受淨戒。蕅益⼤師云：“末世欲得淨戒，舍此占察輪相之法，更無別途。”弘⼀律師，亦深慨末世之戒師難遇，淨戒難得，頗爲相應蕅益⼤師之⻅地，主張占輪懺罪⾃誓受戒法。弘⼀律師云：“從南宋迄今六七百年來，僧種斷絕……覓⼀真⽐丘⽽不可得，從何⽽受沙彌⽐丘戒？”⼜云：“若有欲紹僧種必求沙彌⽐丘戒者，莫如蕅益⼤師占輪受戒。”（⻅弘⼀⼤師《律學要略》。）但弘⼀⼤師在泉州承天寺戒期中講律學要略時⼜說：“諸位在此受戒，如無明師可得戒體，不亦⽩喫⾟苦？需知，藉此培植善根，學習威儀。現今掛名受沙彌⽐丘戒，便於將來學律，免遭⽩⾐學律之譏。”細玩其意，弘師說法，圓融無礙，既提倡占察善惡業報經中對佛⾃誓受戒法，亦不廢⽌通常戒期之傳戒法，⽽皆兼取並⽤，庶免所偏，符於事理。弘師固然事理圓融，然在字⾥⾏間，對於占輪受戒法，尤爲強調⽽尊崇之，堪稱爲有毅⼒⽽實⾏之⼤宗教家矣！然在末法時代，戒學關於佛化⾄鉅，授戒⼀法，尤爲僧制中切要之事，究以占輪受戒法爲宜？抑以現今傳戒法爲宜，弘師之說，誠爲卓⻅。但欲詳明此中之深意，似覺猶未能盡所欲⾔，茲就鄙意⽽復論之：⼀、⼤⼩會通，戒律原爲佛制，佛滅後，律分五部，其後傳⼊中國，初爲姚秦羅什翻譯之⼗誦律，次譯者爲四分律，去⼗誦律譯時不遠。再次，爲晉譯之僧祇律，劉宋時所出之五律，再次，則有唐時義淨所譯之有部律，如此諸部律典，先後在中國譯出，獨曇無德部之四分律，唐代弘揚極盛，常時共分三⼤派：其中以道宣律師依四分律⽽成之南⼭律最契合於中國僧衆之根器，故能相承⾄今⽽爲僧界之尊依也。南⼭律師，著作豐富，要以⾏事鈔最負盛名，唐宋諸家註解者甚多，要以元照律師之解爲勝。考南⼭律之所以爲中國僧衆之推尊⽽奉⾏者，蓋國⼈⼼理。多慕⼤⽽厭⼩，⽽出家⽐丘之戒相，原出於聲聞之律學，即五部律是；⽽南⼭律師雖以四分律爲依準，⽽多以⼤乘義融會貫通之，如⽴阿賴耶識爲戒體等，因此，南⼭律學被列⼊於中國之⼤乘宗派也。除聲聞律外，中國譯有⼤乘律，如梵⽹經瓔珞經等。中國⼤⼩乘律俱備，惟在提倡者弘揚者之善爲應⽤。且佛法中有三法印，諸⾏無常，即爲其⼀，既所謂諸⾏無常者，即明萬法無不變之理，故知南⼭律之⼤⼩會通，實爲⼀時代精神所使然也。戒學本身，既可⼩⼤融貫，授戒法亦然。⼤乘受戒，於佛前受，於戒師處受均可，聲聞戒，則⼒主從師受，今則無妨根據諸⾏無常之原則，順從⼤⼩經律之箴規，⽐丘戒得師受。如聲聞律之所制，亦得占輪⾃誓⽽受，實⾏本經中地藏菩薩之教誡也。二、事理兼願，⼤⼩乘戒，淵源於釋尊之⾦⼝所說，旨在敕令從善去惡，⽽其表⾥，與夫重⼼點則稍相異。且就重⼼點⾔，菩薩戒，嚴於治⼼；聲聞戒，重於攝身，雖皆爲身⼼俱治，⽽其特重者不無差別。再就表⾥⾔，⼤乘受戒法，對佛對師均可受，⼩乘戒，則⼒主從師⽽受。推其所以如此主張者，菩薩戒，重於理；聲聞戒，重於事。重於理，故嚴於治⼼，嚴於治⼼，故可在佛前求受，只需求其⼼之安；嚴肅其⾃⼼，持守所受之戒⽽不失，斯爲得也。重於事，故嚴於攝身，嚴於攝身。身屬⾊法，故受戒者，必須對外在有形體之戒師⽽求受，以戒師⽽作證，故受⽐丘戒時，需抬頭認師，記其名號德相，以便永憶不忘，即此意也。因⽐丘戒之重於攝身，故視⽐丘之能否持戒，雖內⼼之隱微處，犯與不犯，他⼈不得⽽知，如其執身不犯，斯爲得也。關於⽐丘之受戒法，⽐丘原屬聲聞戒，應依聲聞戒中⼒主對師求受之原則，此則庶不廢於事相。但⼤乘經中，有所謂⽐丘得占輪⾃誓⽽受，且善好戒師亦復難遇。則⽐丘戒未始不可對佛⽽受，此則亦符合於理性。故受⽐丘戒者，宜乎事理⽽兼顧之。⽽弘⼀⼤師，乃⼀實⾏家，雖亦採取事理兼顧之原則，然語⽓中，慨夫末世戒師難值，竭⼒崇重蕅益⼤師之占輪受戒法，並謂“今之掛名受戒者，免遭將來⽩⾐學律之譏。”在原則上⾔，弘師之說極是，今之受戒，能不謂之掛名者有⼏？進⼀步⾔，果爲掛名⽐丘，其與⽩⾐之學律⽽不遭譏毀者⼜烏可得？嗚呼，愧矣！但聲聞戒，重於事相，事相即涉及⼈事與政治之各⽅⾯，釋尊之制⽐丘戒，原爲建⽴僧團⽽制定者，故⽐丘戒，不啻僧團之身命，無⽐丘戒，佛種無從紹隆，僧團將亦解體。⽽佛在世制戒，每多根據當時國家社會之政治法律原則者，如印度當時國家法律中規定盜五錢者處極刑，佛亦因之，盜五錢者波羅夷。類此者甚多。凡授戒與受戒者，均宜徹底明瞭聲聞戒重於事相之原則，佛教前途庶乎有光。在受戒⽅⾯⾔，雖則可於佛前占輪⾃受，此爲畢竟⾃⼼之受戒，⽽外形之⽐丘僧相，不易成⽴。因受⽐丘戒，注重作法，需師證明，故傳授⽐丘戒法，頗多類似現代議會制，對於受戒者資格之審查極嚴，即對於受戒資格審查⽽認爲及格允許其受戒者，當正受戒時，需⽩四竭磨，此無異於議會對於議案之三讀通過也。凡⼀⽐丘資格之成⽴，在佛教戒律精神下，所謂受戒者，即求其取得僧團認可其爲⽐丘之資格也。佛制戒律，原義如此。況乎中國之傳戒式，⼤啓戒筵，集數百⼈或千⼈以上之戒⼦於⼀堂，其規摸之⼤，不啻⼀⼤會議制，可⻅⽐丘資格之取得，在乎向僧衆⽽乞得，故受⽐丘戒者，應尊聲聞戒重於事相之原則，⽽從戒師求受也。在授戒者⽅⾯⾔，固需本乎佛制戒律之議會精神，從嚴限制授戒，取締濫受戒法。在中國叢林制度，凡無⾐鉢戒牒者，概不留單。其理由，既未受佛戒，即不⼊僧倫，則佛寺理應不留單也。據此⽽論，⽐丘戒，若不向⼤僧乞求，僧團⼜安能允許其⽐丘資格之成⽴乎？再者，⼀味聽其占察⾃誓⽽受，則不需加⼊僧團即成僧矣，僧俗從何⽽分？僧伽既因受戒，⽅得⽐丘資格。則受戒法之關於僧制者極⼤。僧制即佛教之⾏政制度，佛陀制戒極嚴。⽽政冶原則宜均，故傳授戒法者，不應輕率從事。然⾃明清以來，傳戒⼏等於普通齋家佛事之應付，戒期此伏彼起。如此濫造僧格，⼜安能期其除莠⽽存良哉！近代印光⼤師，深慨末法之流弊，特提出三濫禁⽌之⼝號，其中尤以濫傳戒律⼀項，爲針對及時僧制流弊之良劑，希諸真愛佛教者，深體此旨！普通國⺠代表⼤會之⼈選，乃在若⼲⼈中挑選其⼀⼈者，況乎如來僧團之佛陀代表，⼜烏能不嚴加甄別。任聽其乞戒，輕⽽傳授之乎！綜觀上⽂⽽結之，蓋授者受者之雙⽅，對於事相上從師受戒法，不可輕忽，既受⽽後，更應⾄誠占輪求受理性上之⾃性戒體，果爲事理兼顧，乞受戒法，則僧寶成⽴矣。三、法制應尊，法乃佛說之⾔教，即⼗二部經；制，爲佛創定之戒律。聲聞戒，有律之特殊性，故編⼊律部；菩薩戒，每多附屬於經論中，如梵⽹瓔珞之稱經，瑜伽菩薩戒，則攝⼊於論部也。因菩薩戒，爲佛對⼀切衆⽣⼈天⼤衆⽽⾔，容納⼀切⽽歸於佛教，故所說之戒，稱性⽽說，期⼀切衆⽣，能從⼼地實⾏三聚淨戒，此爲深⼴之殊勝法門也。⽽聲聞戒，是佛爲建⽴教團⽽制定，爲限定⼈類中極少數之優秀份⼦⽽有資格爲佛代表者，始可爲其傳授⽐丘戒，故所制之戒極嚴，期其身體⼒⾏攝律儀戒，此示清淨集團之象徵也。凡佛所說之法，所制之戒，無不符於理⽽契於機，以皆從無漏智中所等流也。故本經中，明⾔⽐丘應⽤占輪求受其戒，聲聞戒中末必從同，⽐丘當於⼗師前乞受其戒。驟視之，經律相違太甚，若細⽽會之，釋尊說法之善巧覓以加矣。因占輪之⾃誓⽽受，乃求其無愧於⼼，期以獲得真實戒體，不在僧相作想，縱或他⼈之不認爲僧，於我真誠受戒何與？⼈不知，⽽不慍也。但若於⼗師前求受，正能表現僧相，紹隆佛種，作如來之代表，爲教門之中樞，尤爲所應⾏之事也。以從師受⽽表相，以⾃誓受⽽表性，身⼼俱受，性相互彰，經律⾮但不相違，⽽亦相互完成戒之全德。故今⽇將欲續成七百年來垂危將滅之僧種，除履⾏“法制應尊”之原則⸺於⾃誓受，從師受，兼爲取⽤⸺別無他途也。從受戒⽽明法制應尊已盡，茲將餘意附此⼀⾔，經律乃佛陀應供正遍知之智慧結晶，允應尊奉無疑，今有⼈閱及聲聞律，內中所制定之戒條，不免有少數條⽂，⽽不適⽤於中國者，竟然提倡修改。其理由，與其不適⽤，不如不受，否則，⾮⾃欺欺他⽽何？其說理也頗似，實未加實察也。今⼈之所⻅，歷來⼤德何嘗不知，爲何千餘年來從無有敢作此說者，中庸云：“⾮天⼦，不制禮。”佛法中，戒律除佛⽽外，無復再有制定者。中國叢林，另制清規。即隨順中國國情⽽編撰者；今⼈如認爲僧制之應如何改良，可另編新作以補救之，⼜何需修改戒律，清算⼤藏？⽽且，佛之戒律，不僅條⽂之形式，⽽有其精神之所在。開、遮、持、犯，活潑應⽤。佛說法，佛制戒，莫不順乎情⽽應乎時，如經律之所詮，有似相違⽽實相成，豈可以⼩智測之？此吾所謂法制應尊者也。基於以上三種原則，宜從師受以成僧相，更宜⾃拜受⽽完成清淨戒體，地藏⼤⼠於此經中特闡揚⾃誓受者，在澄清佛⼦之罪業，超⼊⾃性戒海！五、根本之業經云：“善男⼦，若有衆⽣欲向⼤乘者，應當先知最初所⾏根本之業。其最初所⾏根本業者，所謂依⼀實境界，以修信解⼒增⻓故，速疾得⼊菩薩種姓。”本經中所詮之⼤乘要義，即不外如此簡單之寥寥數語，在地藏開示求⼤乘者進趣⽅便之全⽂中，亦以此數語爲綱宗，以向下全章之經⽂，殆皆爲此數語之註腳也。云何名爲根本之業？經⽂謂，依⼀實境界⽽起修信解，其⼒增⻓⽽疾⼊菩提。則所謂根本者，當指⼀實境界⽽⾔，在空宗則爲畢竟空性，或中道理念；在唯識宗則爲真如，或圓成實性。在本經⽴場，當於華嚴起信之性宗，則爲庵摩羅識，或⼤覺真⼼，當於原⼈論中佛菩薩之圓頓妙⼼。所謂根本者，既指⼀實境界，所謂⼀實境界，即無相境界，既所謂無相境界之根本法，⼜從何⽽能發⽣“根本之業”耶？本經中業有詳解，茲復以餘義顯之。在⼀實境界之當體論，或就其親證真如⾔，乃離⾔絕思之境地，更無從論其業也。但就本經意旨，蓋謂萬法皆⽣於圓覺妙⼼。如六祖壇經云：“何期⾃性能⽣萬法？”亦此意也。餘在前⽂云：“⼀實境界所起之業名根本業，或依修⾏證悟根本⼼相之業名根本業。”此說何意？所謂真諦門中⼀法不⽴，則無實境起業義，俗諦門中⼀法不捨，則何業⽽不從實境起？所謂實境起業，實境即⼀切諸法之本體，⽽系遍⼀切法者，業即諸法之⽤，⽤從體起，離體無⽤，則何業不從實境起耶？實境爲諸法之本，故其名爲根本也。性宗每以⽔波喻之，凡⽔有性相⽤之三：潮溼即其性，靜⽔爲其相，波浪即其業⽤；吾⼈之⼼，充塞虛空，涵納宇宙，體周法界，相⽤⼴博。⽔由⻛動⽽興浪，⽔之溼性本無起滅，但由浪⽣，溼性不得不隨⽔波⽽升沉；實境爲⼼之理體，原無⽣滅動靜，但由無明業識之妄念興，實性則隨⼼⽽遷流於五道，此即所謂依⼀實境⽽起業⽤也。妄染⽣死依實性起，清淨涅槃亦依實性⽽起，此經中所以說依⼀實境界起信解修，疾⼊涅槃也。蓋⽔由狂⻛襲擊⽽波濤湍激，若⻛徐徐⽽漸息，則⻛平⽽浪⾃靜，澄清之⽔可⽴待矣。此如無明妄想斷，則無漏⼼識⾃現，涅槃之證可現前矣。總之，⽣死之與涅槃，不啻⼀⼿之反覆，⼀拳之卷舒⽿。然若相宗之解釋，與此微有不同，彼於⼀實境上⽴名爲“迷悟依”，因其所謂⼀實境，境即⾏者之對象，唯⼀無二真實不虛之境，因得名爲⼀實境；雖所謂實境，但⾮常⼈所能領悟，因此名爲迷悟依。原凡聖之別，即其對⼀實境上有迷悟之殊，迷之者沉溺⽣死，悟之者證悟涅槃；迷者迷此，悟者悟此，故此名爲迷悟依。以此⽽論，相宗之迷悟依，乃從知解⽴論，頗似所謂認識論者；⽽性宗對於⼀實境界，多從⾃性或真⼼⽽⽴論，⼤似所謂本體論者，此其所以有別也。凡謂本體，則不限定於何法，以萬法皆有其本體；凡謂本體，其體本有，⾮⾃今有，絕始終⽽無邊際；凡謂本體，有體即有相⽤，⽤動⽽性靜，動由靜發，靜由動顯，此動靜⼀如之體⽤，賢⾸所謂不變隨緣，隨緣不變者是也。⼜者，凡謂本體，豈但無爲清淨善法有其本體；惡雜染法，亦有本體，天台所謂諸佛不斷性惡者是也。地藏⼤⼠於此經中特揭出⼀實境界，令⼈起修信解⽽證菩提者，顯示⼤乘⼼境殊勝。⾏者若能體悟⼤乘境之⼴⼤殊勝，始能發⼤乘⼼，修⼤乘⾏；能修⼤乘⾏，⽽後⽅能證得⼤乘果。倘能因⼤乘境⽽起⼤乘⾏果，由⼤乘⾏果⽽實證⼤乘境界，庶不負⼤⼠之殷勤示教也。六、⼼如來藏經云：“復次彼⼼名如來藏，所謂具⾜無量無邊不可思議無漏清淨功德之業。以諸佛法身，從無始本際來，無障無礙，⾃在不滅，⼀切現化種種功業，恆常熾然，未曾休息。所謂遍⼀切世界皆示作業，種種化業故，以⼀佛身，即是⼀切諸佛身……同⾃然化，體無別異故。如是諸佛法身遍⼀切處，圓滿不動故；隨諸衆⽣，死此⽣彼，恆爲作依。”前⽂從性顯⼼，本⽂從相⽤⽽顯⼼，從性顯⼼，就屬於迷悟依；從相⽤顯⼼，當於染淨依，本⽂雖專就無漏業⽤名如來藏，⽽起信論則依如來藏⽽成⽣滅不⽣滅和合之阿黎耶識，況乎經⽂亦謂諸佛化業依如來藏，衆⽣死此⽣彼亦依如來藏，可知如來藏實爲染淨依也無疑。然性相宗，所⽴名詞，所詮意義，不無稍別。相宗⽴名嚴⽽詮義亦固定，性宗⽴名寬⽽詮義亦渾融，故性相宗經論⽂義，每覺其論調顯然有別。在相宗，如來藏與⼀實境界，則各有⽴與詮義，不相淆亂，可謂性相別論；在性宗，如來藏與⼀實境界，名義互可融攝，可謂攝相歸性。⽽本經義顯如來藏，⼤體近乎起信論，語多含融靈活，反覺膠著字句之解釋，殊不易也，茲姑試爲論之。經謂此⼼名“如來藏”，則如來藏即⼼之代名詞，前⽂之⼀實境界，⼜何嘗⽽莫⾮⼼，以經義寬，無法⽽不可攝於⼼，⼼名如來藏，亦⼼即如來藏也。然此如來藏中，經謂“具有無量無邊不可思議無漏清淨功德之業。”則此如來藏，必屬於智慧性，或即智慧性⼼理作⽤之⼀⼤體系，⼼智統⼀之集合體也。蓋無漏功德之業，即智慧作⽤，或智慧統合戒、定所發出之聯合作⽤也。且如來藏之體即是真如實相，因性宗常取性相渾合說，故如來藏⼜可說爲事理性相完全統備之真如妙⼼也。經謂“此⼼從無始本際來，無障無礙，⾃在不滅，”就事理統⼀⼼，就智慧作⽤⼼，皆具無始來無障礙之⾃在不滅義。以事理統⼀⼼，即華嚴家之理事無礙法界，事事無礙法界；以智慧作⽤⼼，彼爲無漏功德，根塵互⽤故“無障礙”，⼀得⽽永不復失，故爲“⾃在不滅”也。經謂此⼼，“⼀切現化種種功業，恆常熾然，未曾休息”者，此⽂驟視，似滋疑竇，蓋此⼼，無⼈不具，並未現化種種功業，從何⽽論其功業熾然⽽未息哉？華嚴經云：“⼀切衆⽣皆具如來智慧德相，但以妄想執著⽽不能證得。”雖然未曾現化功業，即以⼼具⼀點⽽論，已⾜證明有此化業。既所謂業，業即是⽤，⽤當熾然⽽未曾息。天台⼜名性具宗，衆⽣介爾之⼼，即具諸佛之⼗如是；⼜⽈：“⼼佛衆⽣，三無差別，”故諸佛化業，從無始來即在衆⽣⼼中轉也。經謂此⼼，“遍⼀切世界，皆示作業，種種化業故”者，初地已能分身百界，佛果當能遍⼀切世界⽽現化業，若以實相⼼⾔，不化⽽化，無往⽽⾮化，溪聲盡是⼴⻓⾆，⼭⾊無⾮清淨身者，是也。經謂“以⼀佛身，即是⼀切諸佛身，⼀切諸佛身，即是⼀佛身”者，在經中下⽂釋⽈：“以依⼀法性⽽有作業，同⾃然化，體無別異故。”蓋諸佛之法性身同，同法性身所起之業，則必亦同；同⾃然化，即不化⽽化；不化⽽化之法性體，並無別異，因此⼀佛身，即是⼀切佛身，⼀切佛身，即是⼀佛身也。若嚴格論之，諸佛之智慧身⼼，其親因緣之無漏種⼦，則各別不同；其相互關係之互作增上緣，身⼼未嘗不可相互攝⼊⽽交遍，華嚴家之法界觀，亦爲擴⼤增上緣；本經所謂⼀即⼀切之佛身，蓋亦多據增上緣論也。經謂“如是諸佛法身遍⼀切處，圓滿不動故；隨諸衆⽣，死此⽣彼，恆爲所依。”下⽂⼜云：“以⼀切衆⽣種種果報，皆依諸佛法身⽽有………若煩惱壞時，還歸法身，⽽法身本界，無增無減，不動不變。”上⽂明如來藏爲淨依，此處明如來藏爲染依。但若以經⽂觀之，衆⽣業果依於諸佛法身⽽有，似爲若離諸佛法身，則無衆⽣之業果。⼜似乎衆⽣煩惱盡，衆⽣還歸之於法身，⽽法身並無增減與變動也。然若依此解說，並⾮絕對不可，不過若不善爲會意，易落於外道學說之窠⾅。以爲衆⽣實相有來處，來⾃諸佛法身，以爲衆⽣實有去處，去亦歸於諸佛法身，法身似爲衆⽣之來去處也。果爲此說，則等於數論“神我”之來“⾃性”，去亦歸於“⾃性，”衆⽣與法身顯然判爲二物。在佛教正義論之，對此邪說，當⼒斥之。⾦剛經云：“如來者，無所從來，亦無所去，故名如來。”中論亦云：“不⽣不滅，不來不去，是名中道。”然則衆⽣法身，其究有何種關係歟？衆⽣爲法身之相，法身爲衆⽣之性，禪宗所以說⼲屎橛爲佛性，涅槃亦說闡提有佛性。衆⽣與法身既有性相關係，則相不離性，體不離⽤，故經⽂說，衆⽣來⾃法身，去亦歸於法身。其實，法身無形無相，故衆⽣來無所去，以其無來去故，⽽來去則依於法身也。七、綜合經名經云：“此法門名爲占察善惡業報；亦名消除諸障增⻓淨信；亦名開示求向⼤乘者進趣⽅便，顯出甚深究竟實義；亦名善安慰說，令離怯弱，速⼊堅信決定法門。依如是名義，汝當受持。”在本經流通分中，堅淨信菩薩爲流通⼤乘正義，特請世尊開示此經法門之得名，世尊乃爲開示如上四法門名。前二名，是就本經中上卷所示之義⽽⽴名；後二名，是就下卷中所顯之理⽽⽴名，可知所謂占察善惡業報經者，是就本經中某⼀特殊意義⽽得名也。在前卷中，提示占輪以察善惡，昭告懺悔⽽受淨戒，並勸持名供養等事，皆爲消災增信之舉；在後卷中，因開示⼤乘⽅便⽽顯實義，並明地藏善能安慰衆⽣，使令離怯⽽堅定信願，統合上下兩卷經義，共得此四法門名。然則本經究應得何題名？答：在此四法門名中，隨⼀經題，皆可得名，以隨⼀法門，皆通餘法門，此顯彼隱，義可互通，⼀攝⼀切。但若從嚴判別，⾮但某卷義有不同，即每章旨趣亦微有別，則⾮綜合四法門名，不克完全經之⼤旨。⼜問：爲何於此經末⽽作經題之審覈？蓋經題能攝經義如提摯其綱要，則⽹⽬不難隨之彰顯，故修習⽂字般若者，當由經題⽽悟⼊於義；即種植善根者，亦宜讀誦⼤乘經題。如⽇本之⽇蓮宗，即以妙法蓮華經題⽽爲其若⾃解悟，若⾃讀誦或展轉化他之⽅便是。茲者，釋默如於此論末復系之偈⽈：願此疏經功德，迴向三代宗親，及與法界衆⽣，超升九品蓮界。


